# 卷三

## 寿元章第三十九

**世爻旺相，永享长年，身位休囚，须防夭折**。凡占寿元，独以世爻为根本，世爻或旺相、或临日月、或得日月生扶及动爻生扶、或动而化生化旺化回头生者， 乃大寿之征也。世爻休囚，防之于冲克之年，再有刑伤克害者，动而逢合逢值之年，静而逢值逢冲之年，皆在应期章内断之。休囚随鬼入墓，衰逢助鬼之伤，皆为凶兆。世动化退，化鬼又化回头之克，化绝、化墓、化破空，夕阳无限好，只恐不多时，皆于应期章内决之。

如辰月乙巳日占寿得中孚卦

<a class="anchorjs-link gua" id='占寿' href="#占寿"  data-anchorjs-icon=""></a>

$排卦：{辰月乙巳日}{中孚}{占寿}$

世临未土，巳日生之，月建扶之，遂鬼孙期颐之祝，必享长年。彼曰：看在何时？余曰：占以初爻管五年，二爻管五年，共作三十年。再占一卦，又作三十年，余试四十余载，并无应验，不以为法，止以世爻衰旺而断知长短，欺人之法，余不为之。此卦象过二十年公再卜之。此人占卦之时五十三矣，后至七旬之一相 遇而曰：向年所占，寿元还可记否？余曰：占得中孚卦，原许二十年后再占。彼笑而占。

申月己卯日占得山泽损之复卦

<a class="anchorjs-link gua" id='又占寿' href="#又占寿"  data-anchorjs-icon=""></a>

$排卦：{申月己卯日}{损之复}{又占寿}$

余曰：若是父爻鬼动，公之寿则不久矣。今见多鬼摇发，反为不碍，今年太岁在子，远享八年之福，至未年发是其时也。彼曰：何也？余曰：未年鬼多入墓，又是世逢年破。果终于未年七月。

**元神宜于安静**。占寿，世为根本，元神为滋生之物，宜旺而静不宜动摇，其 故何也？占他事宜元神动者，动则而有力也，占寿元不宜发动，动则已有限期矣， 非元神逢绝墓之年，即在元神被冲克之岁。

如辰月乙卯日占寿得中孚之睽

<a class="anchorjs-link gua" id='占寿例二' href="#占寿例二"  data-anchorjs-icon=""></a>

$排卦：{辰月乙卯日}{中孚之睽}{占寿例二}$

余曰：世爻未土，月拱日克，可以敌之，反不宜巳火动而生世，今岁太岁在申，余恐亥年不利，后卒于戌年。应在巳火入墓之年。

**忌神最怕动摇**。忌神不动，自是平安，动则已有限期矣。非应逢合之年，必应逢值之岁。

如寅月己酉日占寿得剥之无妄卦

<a class="anchorjs-link gua" id='占寿例三' href="#占寿例三"  data-anchorjs-icon=""></a>

$排卦：{寅月己酉日}{剥之无妄}{占寿例三}$

【断曰】：世化申金回头之生，不宜寅月冲破，又嫌戌土未土动而克而无生也，须防卯岁，果卒于卯年，乃应戌土逢合之年而克世也。

## 趋避章第四十

圣人作易，原令人趋吉避凶，若使吉不可趋，凶不可避，圣人作之何益？世人卜之何用？或曰：年炎月晦，可以避之，死生如何能避？余曰：安于正寝者， 虽有可避之方，亦不须避。康节先生临终呼弟子沐浴更衣，群弟子哭曰：先生何不忌神避杀，以乐天年，先生曰不怕二程夫子笑，要作神仙不甚难。故曰：可避 也。若占得死于水者，莫近河旁，死于刑者，不可违条犯法，未有不化凶而为吉。

也曾于汉口卯月丙寅日占索债得否得益之中孚

<a class="anchorjs-link gua" id='占索债得否' href="#占索债得否"  data-anchorjs-icon=""></a>

$排卦：{卯月丙寅日}{益之中孚}{占索债得否}$

此人欲渡江索债，因屡取不得，欲与之厮闹，问得财否？成非否？余见此卦，本日日辰动化进神克世，因世爻落空，辰时出空，被日月动爻之克，必有危亡之祸，留之早膳，过此时辰去亦不迟，彼必欲去，余苦留之，饭后去到江傍，忽而跑回，向余拜谢活命之恩。余曰：此其何故？彼曰：今早四只大船横渡，行至江心，忽起暴风，尽覆没。此时尸满长江，若不蒙君苦留，已在江中矣。余曰：依 数全无救星，定是兄之德行，我有何功，此非谓之避之则吉也？

**最忌官鬼持世**。凡占防患克世者，皆不为吉，独鬼爻克世更凶，火鬼须防火 炎，木鬼须防木窖，水鬼克世沉溺之忧，土鬼伤身岩樯之厄，金鬼剑刀斧锹。玄 武戾充盗贼兵戈。蛇雀官非兼防火厄，勾陈田土又系牢狱，青龙虽是吉神，克世 亦为凶象，或因酒危亡身，间有喜中起祸。

既以五行六神而定，再以八卦参之，乾兑为寺，又属金形，坎兑以水为灾，离以火，震有舟车，巽防妇女之奸，坤艮郊野山林，又为老妇妖童之惑，诸类多门，在人通变。

如丑月戊子日占梦得益之中孚卦

<a class="anchorjs-link gua" id='梦一身血' href="#梦一身血"  data-anchorjs-icon=""></a>

$排卦：{丑月戊子日}{益之中孚}{梦一身血}$

此人因梦一身之血，入河洗之。余曰：血乃财也，洗去者，破财之兆也。今 占得此卦，元武发动化进神，克世克财不独劫财，远防身遭木害，巽宫属木，又系木动克世，木害须防。彼曰：何以避之？余曰：世与木爻皆在内卦，出外可避，巽为少女，勿贪幼妇。彼曰：应在何时？余曰：交春可以避之。彼曰：年岁逼如 何远去？不意果于正月亥日宿于妾房，被贼明火入室，席卷一空，身受木器所伤，若不宿于少妇之室，或者扒墙而出，未必受其伤。

**独宜福德随身。**

  占梦兆  占漂洋过江  占愈险偷关  占防瘟疫
  占防病  占误食毒物  占远领火起  占防伊害
  占避难  占贼盗生发  占孤身夜行  占宿店朝
  占入山  占仇人讹诈  占已定大罪  占入不毛

大凡一切忧疑、惊恐、防灾、防患者，皆宜子孙持世，或福神动于卦中。古法曰：但得子孙乘旺动，飞殃横祸化为尘。

如午月丁亥日占梦前夫叫去已随去矣

<a class="anchorjs-link gua" id='梦前夫叫去' href="#梦前夫叫去"  data-anchorjs-icon=""></a>

$排卦：{午月丁亥日}{既济之复}{梦前夫叫去}$

【断曰】：世爻亥水临日辰，岂当重重土克？今冬防厄。果于九月成痨，腊月而死。

如戌月戊申日占梦母叫去已随去矣得风山渐

<a class="anchorjs-link gua" id='梦母叫去' href="#梦母叫去"  data-anchorjs-icon=""></a>

$排卦：{戌月戊申日}{风山渐}{梦母叫去}$

凶梦相同，生死各别，前卦世爻变鬼，死于腊月，后卦子孙持世，竟无凶灾。觉子曰：虽然子孙持世，难为吉兆，如逢月破，出月无忧。若临旬空，许之出旬无忧。未至出旬之日，尽属虚疑空忧。

如巳月庚辰日占防患得夬卦

<a class="anchorjs-link gua" id='占防患' href="#占防患"  data-anchorjs-icon=""></a>

$排卦：{巳月庚辰日}{夬}{占防患}$

世临子孙值旬空，事之不结，终日忧煎。

又于乙酉日占得无妄

<a class="anchorjs-link gua" id='又占防患' href="#又占防患"  data-anchorjs-icon=""></a>

$排卦：{巳月乙酉日}{天雷无妄}{又占防患}$

世临午火子孙又值旬空，事又反覆不结。

乙酉日又占得节之坎卦

<a class="anchorjs-link gua" id='三占防患' href="#三占防患"  data-anchorjs-icon=""></a>

$排卦：{巳月乙酉日}{节之坎}{三占防患}$

余日甲寅日则事结矣。彼曰：何也？余曰：世下巳火变寅木子孙，又值旬空，幸得卦遇六冲，所以结矣。果结于甲寅日。

**克在内，世在外，宜于外避**。克神若在内卦，动而克世，宜出外避之，克神若在外卦，动而克世，宜在家避之。

如寅月丁卯日占流年得益之睽

<a class="anchorjs-link gua" id='占流年' href="#占流年"  data-anchorjs-icon=""></a>

$排卦：{寅月丁卯日}{益之睽}{占流年}$

余曰：今秋必有险厄，寅木动爻临月建化进神克世，此时大盛贪荣，不来克害，六七月衰墓之时，防土木之厄。彼曰：可避否？余曰：宜往外方可避。又问何方为吉？余曰：目下去者宜往西方。六七月去者，宜往东方，何也？六七月木衰矣，所以反宜于东。此人竟未出门，捱至七月初七，又得凶梦，初八即往东行二十八里，地震房塌，人口被伤，独伊得免。

**世在外，克在外，宜于家居**。世爻与忌神皆在外卦者，不可出行，宜家居可 避。世与忌神在内卦者，不可家居，宜于外避。出行章云：路上有官休出外，中有鬼莫居家。同此意耳。

如未月丙子日占仆人为祸否得解之震

<a class="anchorjs-link gua" id='占仆人为祸否' href="#占仆人为祸否"  data-anchorjs-icon=""></a>

$排卦：{未月丙子日}{解之震}{占仆人为祸否}$

此公知仆役变心，意欲处治，尚无实迹，故占之。断卦者若执奴仆为财，则迁矣，彼既防患，只看忌神，此卦世临辰土，两重寅木伤之，余曰：不独此人，还有附从者。彼日：何法处之？余曰：彼实无实迹，如何处之？但未月乃木之墓，七月乃木之绝，此两月乃露之月也。公宜出外，自能免祸，果依语而行，往庄上 住过半月，两仆矣一妇随去一妇未去，未去之妇而曰：彼二人原欲害主而逃，今因外出，不能相害，此非避凶之征耶？

**避患于生世之方，趋吉于福神之地**。凡避兵、避盗、避瘟、养病、避是非、 皆宜避于生世之方及子孙为吉。子孙若发动于卦中，不拘克世持世，俱以为吉。

如巳月戊辰日占防流兵得临之睽卦

<a class="anchorjs-link gua" id='占防流兵' href="#占防流兵"  data-anchorjs-icon=""></a>

$排卦：{巳月戊辰日}{临之睽}{占防流兵}$

彼时流兵为害，到处遭殃，此人知易占得此卦，终日焦忧，余问其故，彼曰：巳酉丑合成金局而克世，世爻又临腾蛇之鬼，数在结中，乃万莫能逃矣。余笑而 曰：尔与兵贼同居，保尔无事。彼曰：何也？余曰：子孙合成金局，克去身边之鬼，夫复何忧？彼曰：酉金子孙，旺于巳月，又化巳火，论克如何论生？余曰： 酉金得丑未二土以相生，如何为克？后此人屡次遇兵变，或避之，或有惊无险，自癸未占卦到地方安定。彼曰：子孙福神，信乎有验，世之看书不到，论理不彻，以吉为凶者，不独我一人而已。

如巳月丙戌日占通乡避乱，得乾之大有

<a class="anchorjs-link gua" id='占通乡避乱' href="#占通乡避乱"  data-anchorjs-icon=""></a>

$排卦：{巳月丙戌日}{乾之大有}{占通乡避乱}$

众以子孙属水，金动生之，北方为吉。余曰：非此议论，兄动化进神乃破财之象，午火得令而生世，往南避之为吉。信余之言，皆从南避，后果从北来，放火烧村而去，房屋稻毂尽成灰烬，乃申金兄动破财之故耳，所以生方为吉，子孙之方亦吉，又当以旺衰分别，火乃鬼方，生我何碍。

**世遇生扶，百年正寝，身遭克害，分五类推**。凡占终身结果如何，但得世爻 旺相，或有功爻日月生扶，或动而化吉，皆许无疾而终。

如若世逢克制刑冲，须以五行兼六神而断，受五行之克，以疾病而言，如兼六神之凶，即以横亡而断。火属金肺经之病；土来刑水，肾受其伤；水克火，以伤心；金克木，而肝疾；脾虚胃弱，皆因木旺刑冲。肠损腰伤，乃谓仇神独发。兼腾蛇以心惊，带青龙而酒色，勾陈肿胀，朱雀颠狂，虎必血灾，元因气恼。

虎元金鬼，难免盗贼兵戈；水鬼龙元，宜远江湖池井；蛇雀木鬼犯官刑，临火须防焚害，蛇木又言缢绞，勾陈土鬼牢狱。谚云：一样之生，百样之死，卦如 神见，理宜细详。

如未月癸亥日占定何罪得中孚变临卦

<a class="anchorjs-link gua" id='占定何罪' href="#占定何罪"  data-anchorjs-icon=""></a>

$排卦：{未月癸亥日}{中孚变临}{占定何罪}$

【断曰】：木鬼临白虎，绞罪定矣，但幸世临月建，木鬼虽动，又被酉金回头之克，外卦反覆，虽定绞罪，终有改刑，果议绞罪，后蒙驳番拨活罪。


## 父母寿元章第四十一

凡占祖父祖母，占父母须宜分占。

**父临日月椿庭晚放荣华，母值空破萱草残年憔悴**。

古以阳爻为父，阴爻为母。此论非也。父母爻或旺相或临日月动爻生扶及动 而化吉，长享遐龄。父母爻休囚，不遇刑伤克害，晚年多病，远保无伤。休囚又被刑冲，或日月动爻之克及动而变凶，承欢宜早。

如丑月庚子日先占父寿得姤卦

<a class="anchorjs-link gua" id='占父寿' href="#占父寿"  data-anchorjs-icon=""></a>

$排卦：{丑月庚子日}{天风姤}{占父寿}$

又占占母寿得大壮之升

<a class="anchorjs-link gua" id='占母寿' href="#占母寿"  data-anchorjs-icon=""></a>

$排卦：{丑月庚子日}{大壮之升}{占母寿}$

【断曰】：前卦两现父母，取月建丑土为用神，旺于子日，又与日合，蒂固根深，大椿永茂。后卦午火父母动被日冲，初爻子水又动，此午火有克无生，因初爻 子水化出丑土，贪合不来克火，防丙子年。加以太岁冲之，是其时也。癸酉年占至乙巳年三十余载，复遇其人而问曰：尊翁健否？答曰：甚健。问及堂，答曰： 果终于子年。若以古法，阳为父，阴为母，前卦丑戌两现，俱以旺而断者，如天远矣。

又如巳月乙酉日占父寿得巽之姤卦

<a class="anchorjs-link gua" id='占父寿例二' href="#占父寿例二"  data-anchorjs-icon=""></a>

$排卦：{巳月乙酉日}{巽之姤}{占父寿例二}$

【断曰】：亥水父临月破，又被未土相伤，虽则酉日冲动卯木克土，土旺木衰，不惟不许长年，且无长月，果终于本年冬至日，应子日者冲去午火而未土以克亥水。

又如卯月丙寅日占祖母寿得中孚

<a class="anchorjs-link gua" id='占祖母寿' href="#占祖母寿"  data-anchorjs-icon=""></a>

$排卦：{卯月丙寅日}{中孚}{占祖母寿}$

【断曰】：巳火父母，日月生之，且有大寿。伊曰：家父为祖母拜天，许拜七年，我因家父劳于公事，我停妻未娶，代为礼拜。余曰：可见乔梓大孝，感格天心。 此卦日月相生，勿谓非神之力，戌年占及至次年，偶因痰堵，此子又来卜之。

丑月庚子日占得归妹变复卦

<a class="anchorjs-link gua" id='占母寿例二' href="#占母寿例二"  data-anchorjs-icon=""></a>

$排卦：{丑月庚子日}{归妹变复}{占母寿例二}$

刚未装毕，家人来曰：老太已去世矣。此子急去，余详此卦，丑土父母，既临月建，又有午火暗动相生，虽则木动克土，化退神绝于申日，岂无救耶？随即赶到其家，北人上欲临终，不肯停床已抬于门板之上，痰塞于喉，稍有微息，余以白生磨三钱，滚水化开，掀牙灌之，忽而叫曰：冷甚。随即复移烧坑，又活十有三载。

## 兄弟章第四十二

凡占兄弟，须宜问明，或因弟兄不睦，将来和好否？或因弟兄虽多，将来得济否？或问将来有兄弟否？或占兄弟寿元，便于判断。

兄弟爻旺相遇生扶，紫荆并茂。兄弟爻或旺或相，临日月或日月动爻生扶及动而化吉，长杭大被和睦致详。

弟位休囚兼受制，雁亭公飞。兄弟爻休囚者，若问得济，虽有如无；若问将来有否，从此无矣；如问兄弟寿元，长年有限。倘休囚又逢破空及日月动爻刑克或动而化凶者，诸占皆不吉也。

如申月丙辰日占弟兄和好否？得济否？得大有之乾

<a class="anchorjs-link gua" id='弟兄和好否' href="#弟兄和好否"  data-anchorjs-icon=""></a>

$排卦：{申月丙辰日}{大有之乾}{弟兄和好否}$

弟兄临月建，未土爻动以相生，又化出兄爻。余曰：弟兄虽多，有一位属猴者得济。彼问何故？余曰：神化于动，动而变出，以临月建，自是超群拨类。彼曰：果有金弟属猴，克曾功一第，余三人皆从别业，可见数之责验如此，后一年又登申榜。

又如未月辛丑日占兄弟还有得既济变革。

<a class="anchorjs-link gua" id='占兄弟还有' href="#占兄弟还有"  data-anchorjs-icon=""></a>

$排卦：{未月辛丑日}{既济变革}{占兄弟还有}$

余曰：兄弟虽有，必不得滋。亥水兄爻持世，申父动而生之，此一位得酒之弟，尚未生也，应爻之子水，虽则出现，巳值旬空，故曰必不得薄。彼曰：果一位舍弟已得颠狂之症，所以再问有无。余曰：必有，乃异母所生。彼曰：何也？ 余曰：父母化出之爻，是以知之。又问：子水之兄弟临空而不得力，是也。亥水持世之兄爻，如何亦不得济。余曰：第四爻申金化出之亥水，即是此爻，卦之微妙，尔岂得知。后果异母有出，父亡而扶之。余曰：投真成人，后事未老。古法父母而有兄弟胞于异母，余未得试。(此句不知所谓，乃鲁鱼之讹，待有善本者 告知其祥)

## 夫妇章第四十三

夫妇之占，亦须分别，或占妻寿，或占夫妻偕老否？或占夫妻和睦否？或占妻有刑伤破败否？占妾占婢，一卦只占一人，不可概问。

**财福生身可遂唱随之愿。应爻合世堪为睦和之兆**。

黄金策专以应爻为妻，其故何也？因其身命章中，父子弟兄妻财官鬼，以一 卦而兼断之，设以财为妻者，又以何爻为财帛？不得不以应爻而为妻位。不顾验与不验，竟以应爻为妻，虽然以应爻为妻者，亦非全非理也，占妻财爻为重，应爻次之，财爻旺相，应爻空破，仍以吉断，应爻旺相，财爻空破，即以凶推，应 旺财旺，吉而又吉，应破财破，凶而更凶，故以应爻为附和也。财爻或旺、或相、或临日月、或日月动爻生扶及动而化吉，又与世爻相生合者，如占偕老，定然举案齐眉，若问和睦，必无反目，若问妻命之妍妯入夫门，夫家随旺，占妾占婢，指而问者，亦同此断。

**财动化兄，失履遗管之叹，弟兄持世，鼓盆箕踞之悲**。

财动化兄者，乃化鬼、化回头克、化退神、化绝、化墓、化破、化空之类是 也，不拘何问，玉碎珠沉。弟兄持世或兄爻动於卦中，或日月临兄弟以伤财，或兄化财爻，不拘问妻问妾，皆不得长年。

**财旺兄衰终须反目，克财财退必主生离**。兄爻持世而财爻旺者，不能克妻，终乘琴瑟，相见如仇。兄爻持世财化退神者，亦同此意，非反目即生离。

酉月辛巳日占夫妇将来和俣否？得泰卦

<a class="anchorjs-link gua" id='夫妇将来和俣否' href="#夫妇将来和俣否"  data-anchorjs-icon=""></a>

$排卦：{酉月辛巳日}{地天泰}{夫妇将来和俣否}$

兄爻持世以克妻财，幸财爻亥水酉金生之，财旺难于克害。彼曰：目下不和，将来和好否？余曰：巳日冲动亥水，又临驿马，妻财临马而暗动，心去难留，生离之象。此人自此之彼，常为此事而占，十有除次，若非兄爻持世，定遇财化退神，后竟生离。黄金策：世为一生之本，应为百岁之妻，此卦世应相生，如鲍宣娶恒氏之断者，失千里也。

**动妻旺相，续弦堪许白头**。卦中财爻多现，若分正庶者，自当以应爻临财而 作正妻之位也，倘被日月动爻冲克及动而化凶，乃结发之妻伤也。若得他爻之财 旺相、或动而化吉及他爻变出之旺相，相生合世爻者，及再醮之事反遂白头。如若财爻不临于应，又以正卦之财为正妻，之卦之财为再娶。

**妻财克身，非刑伤必然姤悍**。妻财克世，世若休囚空破、或墓绝、或动而变 凶、或随鬼入墓，但逢一者天命夭亡。旺财克世，世爻得地者，虽无刑伤，必遭姤悍。

**应财生世，非内助即获外财**。卦中但遇财爻生合世爻，亦不可只以和美断之，问有应在得妻家之财力也，否则内助必善于持家。

如巳月丁未日占夫妻偕老否？得无妄变观卦

<a class="anchorjs-link gua" id='占夫妻偕老否' href="#占夫妻偕老否"  data-anchorjs-icon=""></a>

$排卦：{巳月丁未日}{无妄变观}{占夫妻偕老否}$

满盘俱是财爻，世爻变出之未土，与世爻相合，此未土之财，乃正妻也，临日建遇月生扶，不独偕老，且许贤比周南，果此公美妾十余，正夫人贤而无妒，夫妻同庚而生，妻活八旬有一，夫年八十二岁。此卦若以世应相冲相克而断之，远如天壤。

## 子嗣章第四十四

凡问子嗣，须明告之，或已有子后还生否？或问现在之子，将来可保长年否？ 或从未生育，终有子否？

易告未来，不告已往，即如占天时，神报将来之旱潦，不言昨日之阴晴雨， 若含糊而问，假使从前有子，问后来还可生否？后若不生，神必现无子之卦，不报以前之有，乃现将来之无，断卦之人，依卦而断，尔肯服耶？又有现今有子，将来若难存者，神亦现无嗣之卦，尔虽以曰有，神告曰无，神肯阿谀耶？

即如寅月癸亥日占子嗣多少得坤之艮

<a class="anchorjs-link gua" id='占子嗣多少' href="#占子嗣多少"  data-anchorjs-icon=""></a>

$排卦：{寅月癸亥日}{坤之艮}{占子嗣多少}$

【断曰】：鬼变子孙，子孙变鬼，有一而遇者，皆无子也。此卦两现，无子之兆。彼曰：少年难于子嗣，自五旬之外，连得四子，长子已六岁矣。余曰：依此卦象，恐俱难存。彼甚不悦，岂知婢妾甚多，三五年内生者生，而死者死，生过九子，并无一存，临终过侄立嗣，承龙世音。

**福德旺隆，育儿贤德**。福德即子孙爻，若旺遇生扶，或临日月，或帝旺长生 于日，或动而化吉，必产贤儿。

**子孙衰弱，生子愚痴**。子孙多衰弱，必生痴愚之子，衰而被克，休囚无气，或落绝空破，或动而化凶，或日月动爻冲克，或父化子，子化父，鬼变子孙，或 父空持世，皆生生而不有，子孙逢空不碍，必得子冲空实空之年。觉子曰：黄金策，子化兄，生儿不肖，殊不思化兄及回头之生，如何不肖？注解又曰：化鬼亦不尚，化鬼者百无一活，先不肖而已耶？

申月辛卯日占子嗣得复卦。

<a class="anchorjs-link gua" id='占子嗣' href="#占子嗣"  data-anchorjs-icon=""></a>

$排卦：{申月辛卯日}{复}{占子嗣}$

【断曰】：身带吉而子扶，日建冲动上爻子孙而生世，有远方之子来。彼喜而曰：我于三十七岁有子，已十八矣，因乱失散，至今无所出。余曰：恭喜，明现子从 六爻动来生世，此子见归。彼曰：何时得见？曰：明岁申辰与酉金相合，定然得意而归。果于次年六月父子相逢。

**财化子，可辨正出庶出**。卦有财而无子孙者，须看变出之爻，变爻子孙。庶出也。即【断曰】：正无所出，定得偏生。卦有子孙，亦有子孙变爻，又非此论，即变爻之为晚子。倘若正庶俱已生子，而问贤愚者，以正卦之子为正出，变爻之子为庶出。

**子化子，须知本宫他宫**。子孙化子孙得验者二：少年无子得此者，应多生子。现有子得此者，乃应多子而多孙。老年无子得此者，扶他人之子而为子，须宜分别化出他宫者，立异姓之子；化出本宫，立族中子。

如亥日庚子日占子孙有无？得屯之节卦

<a class="anchorjs-link gua" id='占子孙有无' href="#占子孙有无"  data-anchorjs-icon=""></a>

$排卦：{亥月庚子日}{屯之节}{占子孙有无}$

此公年已六旬，并无所出，自知易理，得此卦甚喜，以为世爻子孙又化子孙，月建合之，日辰生之，有子必多，岂知子孙化子孙，原非已出，次年三月终于任立侄孙承嗣。

**父占子，知其易养，子临贵，难曰成名**。父占子，止知易养，难断高贵，子孙旺相，克制官星，子若休囚，马能食禄，所以易养，否则不难知也。子孙化相，或动而化吉、或临日月、或日月动爻生扶、或长生帝旺，皆许成人，如休囚空破 动而变凶，水泡风灯，至于子孙之富与贵者，旺相一遇生扶，自然富贵，若以科 甲科名而断者，及欺人之法也。黄金策曰：子带贵人自有登天之日，又日禄贵临爻，童年拜相。以贵禄临子孙化鬼者，不为化鬼而为化官，即许登天拜相。余查天乙贵人临爻并无禄到。贵人临马上有丁巳日见亥水子孙，乃为贵人，与为同官，余皆不是有禄者，无贵人马，此信笔妄谈也，何尝经验，况余屡占子女，若子孙 变鬼，万无一活。

如亥月丙辰日占子易养否？得姤之旅卦

<a class="anchorjs-link gua" id='占子易养否' href="#占子易养否"  data-anchorjs-icon=""></a>

$排卦：{亥月丙辰日}{姤之旅}{占子易养否}$

亥水子孙临月建五爻，兄动以相生，旺莫旺于此也，若以吉神论之，丙日以亥为贵人，贵莫贵于此也，岂知子爻变鬼，死于次年五月。黄金策曰：有官鬼无伤，曹彬取印终封爵。觉子曰：官鬼无伤者，必是子孙爻被伤被伤被克休囚无气，所以不能伤克官鬼，既是如此衰弱之子孙，又封官封爵，余不信也。又曰：父身 有气，车微显名。觉子曰：父占子，父为忌神，或动或旺，必于克子，救死不暇，何得显名？或曰：疑是婴儿之自占。余曰：婴儿乃无知无识孩童，占富占贵，全在人之一念，三五岁之婴孩，可知富贵之念耶？况身命后章有：若卜婴儿之造化，固知非代占耶。

**代占六亲，不宜世爻化鬼**。占父母、兄弟、妻妾、儿孙，先看世爻，虽占六亲，常有带出自身之凶者，世爻化鬼、化回头克、休囚化空破墓绝及随鬼入墓，日月同克，休问他人，且防自己。

**虽问父母，亦有应儿孙**。常见占父母之卦爻中带出刑伤兄弟儿孙妻妾者，有占儿孙亦有兼应父母兄弟妻妾者，不可不知。此谓占此而应彼也。此论前已表明，余占而屡见也。

## 学业章第四十五

**儒业者，父母世爻同旺，终须变化成龙**。日月动爻相生，定是王家储器。世爻父母皆宜旺相，或动而变吉、或父母持世、日月动爻生合世，攀龙附凤，指日可期。

**财动卦中，青灯不久**。子孙持世，自首无成。财动克文章，读书中道而废。子动无官之象，皓首必不成功名。

**九流者，财兴官旺，道重人钦**。兄动世衰，有毁无誉。财持世，官持世，财官世爻皆宜得地。卦中兄爻持世，只可糊口，难许成家。觉子曰：古以九流，皆 以官鬼为吉，殊不知天师家及驱邪治鬼之家，巫师医家，皆以子旺，能于治鬼，必以子孙持世及子孙发动而为吉也。

百工皆以财为用神，子孙元神，最忌兄爻持世及兄爻旺动者，劳碌终身，余以求财章同断。以上皆不宜世爻空破墓绝休囚诸事无成。世若休囚，而又随鬼入墓及受日月动爻冲克，或动而化鬼化绝化克者，不唯学业难成，且防不测。

## 治经章第四十六

占以金作春秋，毛诗为木，书经为水，火为礼记，土为易经。觉子曰：不可 概问，须指定而卜之，祷于神曰：我习此经何如？

父旺官兴，王家栋梁。世空子动，蓬华寒儒。官鬼持世，父动相生，或日月 临父母生世，或官爻旺相、父爻持世，及世爻动而化吉，皆飞腾变化之兆。世空世破，及动而变凶，或子孙财爻持世，父母官鬼空破，须宜另于一经处，诚心再卜。

如酉月丙子日占木经能发否得益之观

<a class="anchorjs-link gua" id='占木经能发否' href="#占木经能发否"  data-anchorjs-icon=""></a>

$排卦：{酉月丙子日}{益之观}{占木经能发否}$

【断曰】：卦中旺官合世，不宜初爻朱雀子水文章动化未土回头之克，宜于改经。彼问：宜改何经？余曰：古法余占不验。意欲何经，再占一卦。即卜易经。得天火同人：

<a class="anchorjs-link gua" id='占易经能发否' href="#占易经能发否"  data-anchorjs-icon=""></a>

$排卦：{酉月丙子日}{天火同人}{占易经能发否}$

余曰：旺官持世，难以为吉。父临月破，宜再更之。又占书经，得丰之离：

<a class="anchorjs-link gua" id='占书经能发否' href="#占书经能发否"  data-anchorjs-icon=""></a>

$排卦：{酉月丙子日}{丰之离}{占书经能发否}$

旺父持世，官动生之，因今日子日冲午火伤金，此经相宜。下科壬子冲去午火，管许高发，果于子科中魁。

## 延师章第四十七

**父爻旺相，就而正焉**。父母爻既为师长，又为诗书。延师受教，即以此爻为 用神，宜旺相或临日月及动而化吉。如若休囚空破绝及动而化凶，有素食之讥， 无师资之益。

**世位相生，博约善诱**。父旺生合世爻，成人有德，若克世爻，而世爻得地者， 有责成之功。世若休囚，必受师尊之累。

**父入墓中，懒于教训**。父爻入三墓及临绝者，若非偷安懒惰，定是师不授教。 

**财临世上，懦弱不严**。财爻持世乃我克父母，若非师不严，定是我师畏凌。 

**鬼化文书克世，讼由乎学**。鬼动化父母，冲克世爻，异日必主争讼，能使日月动爻制服鬼爻，亦不相宜，此何故也？神兆机于动。目前虽可制服，他日鬼逢生旺必见灾。非不唯鬼动化父，但系鬼动克世，或世动变凶，皆不宜从。

**月扶世爻日助，青出于蓝**。世爻旺相，或父母持世，或官星持世，日月动爻 生扶，及世爻动而化吉，必有长进，青出于蓝。

**动衰变旺，先惰后勤**。动旺变衰，先勤后怠。父化父而殊经，父化财而多病，化鬼显贵之交，父化兄贪财好利。

**三合连年受教，六冲半载难留**。世与父爻兼日月作三合者，情同父子，连年受业，门墙始终成就。卦得六冲，或世克父爻，或父爻克世者，彼此不投，难收一发之功。

父为子而延师者，应为西席，世乃东家，宜世应相生合，不宜相克相冲，应生世，我得其益，应爻空破，延之不就，应动他有变，世空我意不专。

觉子曰：虽以世应为主，父爻不可缺之，父旺与子孙相合，名实兼收，父动克子孙，无益有害，子动化克，不宜延之，子动化鬼，速宜辞绝。

如寅月戊午日占子从师

<a class="anchorjs-link gua" id='占子从师' href="#占子从师"  data-anchorjs-icon=""></a>

$排卦：{寅月戊午日}{火山之离}{占子从师}$

子动化克，不宜从之，不听。后因师责，逃至桥头，跌折右足。

## 求名章第四十八

野鹤曰：凡占小考，当见占得吉卦，后竟道考无名，何也？动之应近而不应 远，已应府县之有名也，必须先占县者，再占府考，又占道考，但得吉卦者，许榜上有名。若有卦而不吉者，勿望道考而成名也。