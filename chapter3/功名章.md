# 卷三

## 升选候补章第又五十五

官爵荣身，须宜持世。财禄恩养，最喜生身。旺官持世及日月动爻作官星生合世爻，或世爻发动化出官星生世皆吉。又日时动生官，得美缺。官临日月，必超迁。

子孙持世，休望荣荫。官位空破，勿恩升迁。子孙持世，子孙动于卦中，升迁无期。官临空破墓绝及动变凶，补升无望。

雨露承恩，名中逢合。世与官星三合官局财局，或生世，或世在局中，或官星持世与日月动爻相合，得逢六合卦及卦动变六合者，皆是天赐之恩。

如申月己亥日占缺得否得井之节卦

<a class="anchorjs-link gua" id='占缺得否' href="#占缺得否"  data-anchorjs-icon=""></a>

$排卦：{申月己亥日}{井之节}{占缺得否}$

【断曰】：内卦巳酉丑合成官局，而生应爻，不来生世，正所谓出现无情，此缺不得。彼曰：如何不得？余曰：官生应爻，一定不得，后果另选别人。

风云未际，冲上加冲。世官不旺，得六冲，或是官被日月相冲，或是卦得六冲，乃风云未际之时也。

元神衰静曳气爻摇，问升迁以无期。假令官爻司木，衰而不动，火爻发动是也，余仿此。

世爻发动，官化进神，望荣除而在即。世爻发动，或动而化吉，或禄马日月临世，及官动化吉生合世爻，皆可束装以待。

世官破而休望，世福空而亦升。世临日破即使官星持世，不独不能升选，且防他变。子孙持世值旬空，亦不当升。若占两三日之内者，许之必得，其故何也？子孙尚未出空不克官也。野鹤曰：占过三个，俱皆得官，得官之后，随即死亡。

申月戊寅日占得差否。得泽天夬卦

<a class="anchorjs-link gua" id='占得差否' href="#占得差否"  data-anchorjs-icon=""></a>

$排卦：{申月戊寅日}{泽天夬}{占得差否}$

【断曰】：子孙持世，此差不得，世空亦不得。岂知不出三日得差，行至中途而死，其故何也？三日之内而得差者，子孙未出空也。中途而死者世爻空也。

随官入墓，世旺者官升。助鬼伤身，身衰者祸至。古以随官入墓，助鬼伤身，皆以为凶。余屡试之，世旺者竞升，世衰者不吉。助鬼伤身，元神同动者，其官必升。世若休囚者，必有祸至。

如寅月乙未日占升迁得比之观

<a class="anchorjs-link gua" id='占升迁' href="#占升迁"  data-anchorjs-icon=""></a>

$排卦：{寅月乙未日}{比之观}{占升迁}$

【断曰】：卯木旺官持世，子水财动相生，虽则墓于未日，幸世反得助，无妨，果得升于亥月。

又如戌月辛酉日占何日补官，得蹇之需

<a class="anchorjs-link gua" id='占何日补官' href="#占何日补官"  data-anchorjs-icon=""></a>

$排卦：{戌月辛酉日}{蹇之需}{占何日补官}$

寅木财爻生助午火之鬼，火鬼克世，乃为助鬼伤身。幸辰土生申金，午火贪生忘克，今年冬月必升，果得升于冬月。应冬月者，辰土化子水空亡，十一月则不空矣。

古以晋升为吉，又云屯蹇为凶。晋卦升卦，果得屡验。亦要世爻得地，若失陷，亦不为吉。屯卦蹇卦，世爻旺者何妨。前篇亥月丙寅日占验，世爻旺者，竟超升，岂非屯卦耶？

## 升迁何方章第五十六

官金而应西，木官应于东，水北火南土中，此古法也。余之得验，木官而应山东，有应广东者。金官虽应山西，有应江西，广西者。又有以住处而定东西南北者。

如未月己巳日住在京都占地方得归妹变解

<a class="anchorjs-link gua" id='在京都占地方' href="#在京都占地方"  data-anchorjs-icon=""></a>

$排卦：{未月己巳日}{归妹变解}{在京都占地方}$

彼时有山东真定两缺，此卦巳火官星，许之真定。彼曰：何也？余曰：巳火官星，乃南方也，必得真定，真乃都门之南也。果得真定。又有以初爻为内地，以五爻六爻为边缺。应初爻者，世与官星皆在初爻者是也。应五六爻者，或世在五爻，官在六爻；或世在六爻，官在五爻；戌土官星持世，同在五爻六爻是也。若在二三四爻以五行决之。

野鹤曰：大概问其地方，虽则有验，然不如指其缺而问之，此缺我得否？我得词林否？我得部属否？我得科道否？我得正印否？官星持世者，必得。官动生合世爻者，必得。三合官局而生世者，必得。世空世破官破官空，俱不得。子孙持世、子孙发动，不得。官临应爻，不得。三合局而生应爻，不得。

## 在任吉凶章第五十七


官旺财兴，仕途显赫。子摇兄动，减俸休官。官旺遇生扶，或动而化吉，世旺财动以生世，皆主兵民颂德，官新无波。官临日月生合世爻，三合官局生合世爻，或官星持世日月生扶，岁五又相生合，近君者，蒙异宠，在位者，不久超升，外任者必为卓异。兄弟持世，兄爻发动，若非破耗财物，定然咸俸除粮。子孙持世及子动而有制，降级而已。

官旺兄兴，清风两袖。父发鬼旺，恩露三赐。兄动虽有为减俸耗财之神，亦不可执之，若得官星旺相，乃是为官清正，非义不取，非无财也。官星旺相，财临空破者，亦同此断。旺父临世，官动临岁五，或日月生扶，外任者必蒙上官推荐，近君及大位者三赐荣加。

兄鬼安静，地方无事。兄鬼乱动于卦中，旱涝兵星、地方不宁之兆。

日月冲克，诽谤多招。日月克官，或克世爻，及朱雀腾蛇克世，世爻休囚者，得祸不轻，世爻旺相有敕者，多招是非，须且检点，政事勤慎，以免愆尤，官鬼克世，世旺官衰者，亦主诽谤，世衰官旺，若临蛇雀，必见弹章。

化进神，冲变合，加官晋爵。世爻旺相，官化进神，官星旺相，世化进神，及世官得地，财化进神，皆有晋爵之征。

爻反吟，入三墓，反复昏庸。卦得反吟，虽是身动不宁，若得世与官多旺相，一定升迁，世爻若与官星衰者，必遭降罚，降后还忧虑焦灼。世与官星被克者，定有不测之祸。世爻休囚被克化墓者，多反复立见灾非。世爻有气化墓入墓者，亦主朦胧昏愤。

世破兄空，居官不久。身衰化鬼，命尽当危。世破世空官空破，在任无多日矣。世衰动而化鬼及化回头之克者，须防寿命无(坚)。

世化官而遇官，政权多摄。世爻旺相，化出官星生合比助世爻者，得权摄。化出官星刑伤克害世者，反受权摄之害也。化出官星拱助比合者，亦主政权摄。

世临官而遇马，差遣烦劳。官星持日月动加临驿马者，多有差遣，日月动爻作财而扶者，差中得利。卦中兄爻发动，日月动爻刑克世爻者，辛苦赔财，心有望于差遣者，不待驿马加临，但遇世动即有差矣。

官合龙兴恩命至。青龙官星持世，或世临日月，或日月动爻生合世爻，或世临岁五之爻，或岁五生合世，或世官三合皆为吉兆。大位者上恩特殊，平位者加级超升。

财临福动佳音来。财爻持世及卦中财动，或父母爻休囚空破，若有尊长，切不可以财断之，须防孝服。

如寅月壬午占在任平安否得颐之噬嗑卦

<a class="anchorjs-link gua" id='占在任平安否' href="#占在任平安否"  data-anchorjs-icon=""></a>

$排卦：{寅月壬午日}{颐之噬嗑}{占在任平安否}$

有人出此卦而问余曰：今岁占在任之流年，世爻变鬼，我甚忧之、余曰：财休囚得午火生之，自身不妨，须防孝服。彼曰：财非临虎，如何主孝？余曰：迂也，午日冲动子水，父母被戌土财爻克，世化官空，八九月必见，果于八月丁艰。

## 援例章第五十八 
(凡用财图名者同此)

财旺官空，且有堆金于白屋。财旺世旺而官临月破旬空，或被日月冲克，及动而变凶，官如朽木枯枝，虽有旺相之财，生之不起，终与属日月之富翁，难食王家之天禄。

妻摇鬼旺，定然执王拜丹(墀)。世与官星二者不可一陷，若财官两旺而世爻失陷者，终使得官难安享。若官世两旺财星失陷者，乃有例而无财也。

如丑月乙卯日占援例得豫之否卦

<a class="anchorjs-link gua" id='占援例' href="#占援例"  data-anchorjs-icon=""></a>

$排卦：{丑月乙卯日}{豫之否}{占援例}$

【断曰】：财动生官，不宜世临月破，破而被克者，有官不能享也。后竟纳之，名败身丧。

财静子飞空用意。子孙持世，财爻动与不动者皆不可行，财临空破亦不可行。子孙财星官星同动者又可行，其故何也？子动生财，财动生官，故可行。

兄兴财动枉劳心。兄弟爻持世或兄爻发动乃是破耗之神，白费其财，终不成名，若得官星同动者，又可以行之，何也？以官鬼而制兄也。

野鹤曰：卦中官星不动，但遇兄弟持世、兄父发动、及财爻持世化兄弟，百无一成，即使成，后凶，有他故，终无食禄之方。

## 武试章第五十九 
亦可以与文试看

文试者，官父而重。武试者，首重官爻。

世破官空休指望，官兴财旺亦堪图。世与官星有一而逢空破者，不须指望。武场虽不以父为重，余常得验官父两旺者，竟得抡元。然又有财动生官竞得中者，何也？然其中必有隐事。

空赴武阁皆为子孙持世。子孙发动，即使力能扛鼎，百步穿杨皆无益于事矣。

试期病阻乃因官鬼克世。日月动爻克世，世动化鬼、化克世，非临场病阻，即有灾祸临身到。

## 投麾效用入武从军章第六十

官宜旺相不宜空破休囚，财世两爻怕见刑冲克破。世与官星皆旺动而化吉。财为禄养，岂宜日月刑冲？世爻失陷及动而变凶，有难；官星失陷及动而变凶，难许成名；财爻失陷及动而变凶，乏粮无禄，即使官旺厨(灶)无烟；唯喜官星持世，财动相生，或世动化吉，将来之封候拜将可期，岂唯百夫之长而已耶。觉子曰：虽以此断，无不验者，但要识来人之意，彼若以名利而问，以此而决者是也。如若尚未见用，占问可能收用，又以官星为收用之官，官来生合世爻者必收。官爻克世及空破者，不禄。如不知其此窍，竟以此官星断自己之功名，如天远也。

## 署印谋差章第六十一

财与官星不可有一而不旺，子孙兄弟不可一而动摇，世陷财空，不如守己，官空世破，且让他人。用财而图者与援例同推。

衰世随鬼入墓，世动化克化鬼，子孙兄弟持世，谋署谋差，自投罗网。

## 面圣上书、叩阉、献策、入条陈、劾奏章第六十二
凡占文书亦须采用

旺父持世，宜日月岁五以维持。父母为文书章奏，持世合世，奏必见准，再得岁五及日月动爻生合者见用、兄弟临身，喜父母化吉而拱合。兄弟持世，日月生之，或世爻父母爻动而化吉，或化父母生世。皆得喜动龙颜，因文见用。

财爻持世破文书。财爻持世，财爻发动，克破文书，无益之奏。倘得父母持世，财官同动者而又喜之，其故何也？以财动而生官，官动而生世也？

子福临身防降罚。子孙为克官之神，有职之官章奏者不宜见之，或持世或发动，轻则降罚，重则休官，无职之人而章奏者有两论之，须查来人之念，彼行此事原为名者，见之不成名；彼此事恐其有祸，若见之则无祸。

世临空破难以回天。世临旬空月破及临绝及入三墓者，不蒙见准。宜早知机。世动变凶或日月岁五动爻冲克世爻者，不唯难以回天，且防不测之祸。

子动临身力能折槛。或曰：前说子动克官，不宜见之，此喜子孙持世者，何也？野鹤曰：须看事之大小，有职之官行此事，若预料此事即不准，行无过于革职而巳，子孙者即为克官之神也。欲保全功名，子孙发动，切勿行之，倘若条陈，将相谏君，非若得准行，名垂竹帛，如不见准，祸及其身，所以反喜子孙持世，即使殿折廷诤，可保无祸。古以子发乾官为吉，非也。子孙为制鬼之神，未闻独在乾官而为福神也。

最怕官爻克世，不宜助鬼伤身。卦中官爻发动克世者大凶，若又得财爻发动助鬼爻伤身，灾祸难免。若世动化鬼、发动化回头克、随鬼入墓、卦得反吟、卦变绝、世被冲者，事非重大，急宜止之。

岁五生身防受制，六爻恍惚且休行。太岁生世要入卦，不在爻中，不能生世。且如今岁子年，须看卦中有生之名，无生之实。

如申月戊辰日占上书得中孚之损

<a class="anchorjs-link gua" id='占上书' href="#占上书"  data-anchorjs-icon=""></a>

$排卦：{申月戊辰日}{中孚之损}{占上书}$

【断曰】：五位巳火生世，不宜巳火受克，此书宜上。问曰：有害否？余曰：巳火虽则不能生世，卦中无克之爻，利害皆无从言起，上与不上皆可。后此人上书，不准。野鹤曰：凡上书劾奏，果有兴利除害，益于国者，舍身而为国虽蹈汤赴火而不辞，何用占卜？倘若事无关系、或因忿而抱不平、或以直而报怨、事在两可之间者，得世与父爻皆无刑冲克破，及岁五日月相生，方可行之。倘爻中乱动而用神衰或生少克多，六爻恍惚者，即宜止之，言出祸随，得不慎乎？

父旺官生叨蒙赠爵，旺官持世平步登云。旺父持世，官动生之，旺官持世，官持日月生之，官则上加官，士则登(台)阁，平人得者，立见平步登云。野鹤曰：断卦者最重来之一念：有为人者，有为己者，有为自身而要怨者，有为保全人己立功名，有为财利者，有为免自己之赔累者，有为辨下属之赔累者，有事之多端，在人通变，士民上书，虽则亦有忠心为国，亦有借此以作梯阶而求名也，倘若得官旺而父不旺，亦可许之赠职。

我念为名，忌子孙之发动，我念利，忌兄弟以临身。

如丑月丙辰日出具文伸枉保全功名得大壮之夬卦

<a class="anchorjs-link gua" id='伸枉保全功名' href="#伸枉保全功名"  data-anchorjs-icon=""></a>

$排卦：{丑月丙辰日}{大壮之夬}{伸枉保全功名}$

父母持世，月建文书生旺，但不宜子动伤官，七八月申金得令之秋功名坏矣，果蒙上台题保，未劳准行，八月削职，此乃为名，父旺亦属无益。

占防劾、虑大计、及已有事尚未结案者：世旺官崇，忧心冰解。旺官持世，喜照双眉。世与官星旺相何忧？再得日月动爻生扶，或得世爻官爻临于日月，及动而变吉，防参劾者何虑？已(参)而未结案者无忧，定蒙卓异。凡得旺官者亦同此推。

如未月戊申日占因避误军粮己被劫得丰之旅

<a class="anchorjs-link gua" id='军粮己被劫' href="#军粮己被劫"  data-anchorjs-icon=""></a>

$排卦：{未月戊申日}{丰之旅}{军粮己被劫}$

【断曰】：世临日建月建生之，动出戌宫又来相生，官爵无恙，彼不以为然，岂知因获奇功，保本随至，功名仍复保全。或曰：卯木子孙发动，如何不克官？余曰：木绝于申，所以有救。

福世孙摇身化福，官空鬼破变爻克。子孙持世、子孙动于卦、世动化子孙、官空及动化回头之克，皆主罢职休官。

子动财空，减禄罚奉。兄弟持世、兄弟发动、或财破及财动化凶，倘得官爻旺相，罚俸而已，官爻失陷，利名双失。

身衰鬼克，贬责凌辱。世衰不遇生扶，又有岁五日月动爻刑冲克世，或世随鬼入墓、动化鬼化克、及虎蛇刑克世爻者，轻则贬罚，重则刑狱。或曰：何以谓之轻重？余曰：轻者乃世爻有救，重者乃世爻休囚，又被刑伤冲克也。

卦静世空官又陷，林下闲人。世空者退休之兆，官又空破休囚者削职无疑。

世陷逢杀兴何碍。古有身空杀动避祸之征，余以为非。殊不知世者动于卦中世爻空者，持世爻出空之月日必遭其害，岂能避之？惟世空逢六神动而相生，卦中虽有忌神发动亦无碍矣。待世爻出空之日，忌神反生六神而生世也。

官隆世陷，身辱官存。古有身边伏鬼若非空，官职犹在，谓凡遇凶兆，若得官爻持世或官伏世下而旺，虽见责罚而官职犹存。野鹤曰：世遇五爻之克，若得旺官持世，虽受辱，仍可为官。

身旺官陷，位去身安。世爻旺相不受伤克，官破官空及被刑冲克害或动而变凶者，官禄虽失，身不逢伤。

## 养亲告病辞官章第六十三

子旺子兴，必能遂愿，官旺克世，总不如心。子孙持世子孙发动，乃无官之果，必能遂我偷闲。若官星持世或官动克世合世，难脱利名靼锁。

告假不忌反吟，休致须宜化退。告病及养亲乃暂归之事，得反吟卦者，乃应将来再任，故不忌之，惟辞官者，不宜见之，非目下屡辞反复，乃将来远入留(台)，若得伏吟必不能行。世与官星化退神者如愿，世与官星而化进神者，五事羁身，难于歇手。

## 修陵修河一切营造公务防患章第六十四

福摇子动无尤，鬼克兄冲有患。子孙持世子动卦中事无尤虑，有始有终。官鬼克世而受累，兄动以赔财，鬼兄持世同推。

父世官生因公加爵。父母持世，官星动而生合世爻者，必因公事加官。

财兴官旺获利荣名。旺官持世，财动而相生，不独因公得利，远许名荣旺，财爻持世世动化财生世，皆同此断。

六冲不久六合坚牢。工程皆以父爻为用神，不旺或受冲克又得六冲卦者必不坚久，化冲者亦然，又看世爻旺相，又得六合卦者永远坚。野鹤日：凡占公务，初入工程而防患，宜子孙动摇无尤，倘若已见(疏)(忧)而防患者，必有功名之虑，子动以伤官也。岂曰：子动而无尤耶？初入工程，兄动以防赔财，已见(疏)(忧)兄动而防罚俸。

## 僧官道纪医官杂职阴阳寺官章第六十五

僧官医官亦喜官爻发动。旧系岂可爻书发动，谓僧道医官占功名，乃以子孙为用神，不宜父动而克子也。野鹤曰：此非理也，若他占僧道医人，乃以子孙旺相，道业高强，父母兴隆，庸愚懦弱。若僧道医家自占道艺，亦以子孙为用神，子孙旺相，鬼服龙降。今以自占功名，子动而克官也，如何反为用？非也，仍看官爻。官星持世或日月动爻以相生，父母持世或得旺官相生，其名必成。

阴阳(杂)职俱以子动为嫌。子孙动子持世皆许必不成名，笃则以俗家求名同断。

## 功名到何品级章第六十六

占法：水一火二木三金四土五，官临火者，官居二品，官星属水，一品之尊。野鹤曰：水至二数位至公侯者，何以定之？官设九品，数止于五六七品者，何以定之？余得其法者，指占之法也。我能公侯否？我能将相否？我能一品否？我能八座否？旺官临日月，指日可期，官破及刑冲终生失望，子孙持世，犹如止渴望梅，官动生身，恰似探囊取物。

曾有邑宰问将来官至方面否巳月乙卯日占得雷山小过

<a class="anchorjs-link gua" id='官至方面否' href="#官至方面否"  data-anchorjs-icon=""></a>

$排卦：{巳月乙卯日}{雷山小过}{官至方面否}$

午火官星持世后，果官至命事，又子月乙亥日官至方伯。问将来能于开府否？连占三卦子孙持世，后果降调而归。又因占会试许之必中，又问可能鼎甲否？余曰：必须再占一卦。

卯月甲申日得节之蹇

<a class="anchorjs-link gua" id='可能鼎甲否' href="#可能鼎甲否"  data-anchorjs-icon=""></a>

$排卦：{卯月甲申日}{节之蹇}{可能鼎甲否}$

【断曰】：古以蹇为不吉，余重用神。此卦世临巳火，卯月生之，申日合青龙持世，中鼎甲而无疑，但非今科之鼎甲也。公曰：何也？余曰：世爻变出辰土之官，乃辰年之鼎甲也。公曰：此数暗含我机，我少年得一预兆，亦应辰年。伤(毕)即回，至甲辰科殿试，果得首唱传(胪)。以教人指其事而占者，无不验也，何必谆谆执古法而猜耶。

## 子占父功名章第六十七

父动官动相生，日月作官星而生父母，父旺化官动而化吉，皆许成名。财克父，子动伤官，父官动而变凶，日月克官克父，或父爻衰墓破绝皆许无益。

如卯月壬辰日占父何时起用得风水涣变夬

<a class="anchorjs-link gua" id='占父何时起用' href="#占父何时起用"  data-anchorjs-icon=""></a>

$排卦：{卯月壬辰日}{涣变夬}{占父何时起用}$

内卦寅木父母旺而化出子水之官，许寅年仍以原品起用，果应于寅年。后终于未年。又以此卦悟之，初爻寅年而起用，上爻卯木父动而化未年，占时未墓爻空，谓之空墓以待死，所以终于实墓之年，又因用神重叠墓库以收藏也。