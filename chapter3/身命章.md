# 卷三

## 身命章第三十六

诸书占身命，谓妻财子禄一卦，能包寿夭穷通，六爻兼断。殊不知父子财官兄弟，各有相忌相伤，若以一卦而兼断者，即如父母旺相，变应之微，又曰父旺伤子，岂世之有父母者，皆无子嗣之人也？又曰见兄则财莫能得，又为克妻之神，又曰兄弟爻与紫荆并茂，倘值旺兄持世，克妻耶？耗财耶？手足外伤耶？易林补遗有曰兄动妻亡财相，故执此论者，世之贫人寒士，皆失偶之人耶？至于财官子孙皆同此论，不暇细辨。必兼而断者，即先医犹在，执此问之，知亦无从置喙。觉子曰余今得其法，乃分占之法也，占父母占兄弟，另占—卦终身财福何如？占终身功名有无？占终身夫妻偕老否？占终身子嗣及帮元俱宜分占。

## 终身财福章第三十七

**福财旺相，钟鸣鼎食之家**。世爻旺相无伤，既富且寿。觉子曰：占财宜于财旺，占寿独重世爻，未闻财福不旺而世爻独旺，即许富与寿也。执此论者世之多寿者皆富贵之人也。凡占终身财福，世爻财爻子孙爻三者无一失陷，定是家殷户足、福禄绵长。财世旺相而福神不旺者，乃先富后贫之人也。何也？子孙者，财之源也。水无源流，终须枯涸，谓之财旺福空荣华不久。世与福爻旺相而财爻不旺者，乃无财享福之人也。既曰无财，焉能享福？此人心有现成之事业，祗知坐享，不知生发；或是财托他人掌管，祗知花费，不试艰难。财与福爻旺相而世爻不旺者，乃富屋之贫人也。觉子曰：以上之论，不旺所句者，无气失陷谓之不旺，得地有气亦谓之不旺，空破墓绝亦谓之不旺。财福旺而世爻不旺而有气者，从逢生之年复旺相。故谓之财福司权，荣华有日。财福两旺，世爻无气者，不为吉也，虽旺财丰衣足食，不免痴痖暗聋、或遭疾病官非、或系吝涩鄙俗。财福两旺而世爻失陷者，更为凶也，虽有万斛金银，难买长生药丹。前论财与福神，虽则不旺，亦宜有气，若失陷者，更为凶兆，财福失陷，立见倾家，唯动空及动而破者，不妨定(应实)破(实)空之年月也。

**财世休囚，龟釜生尘之宅**。世爻财爻福爻三者无气、或空破墓绝、或动而变凶，乃无衣乏食之人也。世爻得地、而财福失陷者，此人身强力健、或有小谋小技，亦可支撑度日。世爻福爻有气、财爻无气者，虽则贫寒乐享清福。世爻财爻有气、福爻而无气者，此人虽无积蓄，手头常过金银、或代人掌财，再得日月动爻生扶者，亦许小成。

如卯月申日占终身财福得复之颐

<a class="anchorjs-link gua" id='占终身财福' href="#占终身财福"  data-anchorjs-icon=""></a>

$排卦：{卯月庚申日}{复之颐}{占终身财福}$

五爻亥水财、世爻子水财，皆长生于申日，虽不当令，却得日建之生，独嫌酉金福冲破而化绝，生平衣禄不少，难于积蓄成家。果此人自三十七岁入典铺掌柜，财东更换者三，此人依然在柜，活至七旬之一，每年工食养家，此应财爻持世遇长生也，生四子二女。若执古法而兼看，卦中子孙破化绝，乃无子也。

【黄金策曰】世位休囚，非贫即夭。余以为非贫者，须观财福。夭者，单用世爻。非夭即贫，不是卜易之理。

**世居空位，终身作事无成**。旧注大忌世空，一生百事无成。余以此论近理，但未分出旺与动，世爻旺而空者，谓之带旺匪空。动不为空，遇日建冲者，冲空则实空之年，勃然发福。岂曰无成。

如戌月辛亥日占终身财福得比之观卦

<a class="anchorjs-link gua" id='占终身财福例二' href="#占终身财福例二"  data-anchorjs-icon=""></a>

$排卦：{戌月辛亥日}{比之观}{占终身财福例二}$

【断曰】：世爻虽空，月建合之，亥日生之，子水财爻动而生世，卯年一定成家，丑年占卦，果至卯年立业成家。彼时定鼎之初，云贵才平，此人于川中带出附子黄莲桑材数担，勃然家蓄数千余金，从此立业成家，连年丰足，此岂可谓终身作事无成耶？

又如酉月辛未日占终身财福得颐卦

<a class="anchorjs-link gua" id='占终身财福例三' href="#占终身财福例三"  data-anchorjs-icon=""></a>

$排卦：{酉月辛未日}{山雷颐}{占终身财福例三}$

【断曰】：财爻持世，虽有未日扶拱，不宜旬空。卦中无火生助，占身命之最忌也，难许成家。此人自二十五岁至五十多岁东奔西走，一事无成，后因贫困，从戒外出。如此者谓之生平作事无成，可也。

**身入墓乡，到老求谋多泪**。世爻有墓，但有一墓者，若休囚无气，主其人如痴如醉、不伶不俐、动静行藏心不响快、凡为不遂。觉子曰：世爻若得临于日月，或日月生扶、或动而化吉、不逢冲墓之年，果然颠倒昏迷，及逢墓库冲开，如苗逢雨。谚云：福至心灵，爻中再有财福相生，或财福旺相者，陡然富足，故曰墓中人逢冲之年而发，岂可谓到老而多泪耶？

如午月丙戌日占终身财福得节卦

<a class="anchorjs-link gua" id='占终身财福例四' href="#占终身财福例四"  data-anchorjs-icon=""></a>

$排卦：{午月丙戌日}{水泽节}{占终身财福例四}$

此人旺财临世，平素手有余钱，亦因世入戌墓，酷好如痴赌，后至巳年因开铅矿，连开数穴，富冠一乡。

【野鹤曰】：古法当应冲开戌墓之年，此卦而应冲世之年。

**卦宫衰弱根基浅，爻象丰隆命运高**。爻象丰隆，占身命最重。世爻、财爻、福爻，得遇生扶，自然命运高强。唯卦宫之衰弱者不验，常见根基浅薄之人，宫几旺，是不为法。

**若问成家嫌六冲之为卦**。旧注：凡遇六冲，必主其人作事有始无终。前卦六冲，前三十年生涯淡泊，后卦六冲，三十年后家业凋零。余曰：非也，若之以两卦六冲断六十年之休咎，而世与财福置之于何地？若世财福爻无气，再遇六冲卦者是也。

如寅月乙巳日占财福

<a class="anchorjs-link gua" id='占终身财福例五' href="#占终身财福例五"  data-anchorjs-icon=""></a>

$排卦：{寅月乙巳日}{雷天大壮}{占终身财福例五}$

余见此卦，世旺官父旺，见其人才品异常，问曰：近来所作何事？彼曰：在庠，因家寒，意欲行医，不名财福如何？余曰：卦中官父两旺，寅年必有际遇，午未年定登金榜。伊曰：予知不能，竟无此念。余曰：尔虽以财为问，而神告将来可成名。后果于寅年医好富翁，厚赠读书。午年一榜，富翁及亲友又赠，援例县令，未几丁艰，及至补缺未几，里误而归，囊筐消然。应寅年者，寅年而实空。应午年发者，世爻而值年月，功名反覆而不久者，六冲之卦也。宦囊消索者，子水财爻绝于日也。

**要知创业喜六合以成爻**。旧注：占身命得六合卦，主其人春风和气，交结善友，百事如心。交游春风者有理，若以百事如心未必然，世必以用神兼之，爻象吉者，吉而又吉，爻象凶者，合亦无益。

**动身自旺独力撑持**。旧注：世爻不遇日辰动爻生扶，而自强自旺，其人必白手成家，此屡验。但须财爻持世，而自强自旺，多自成家。若兄父官鬼持世，未必仅可撑持而已。

如申月壬子日占终身之财福

<a class="anchorjs-link gua" id='占终身财福例六' href="#占终身财福例六"  data-anchorjs-icon=""></a>

$排卦：{申月壬子日}{泰之临}{占终身财福例六}$

世临辰土，旺于子日，虽无刑伤冲克，亦无生扶，真可谓之自强自旺，此人原来稍有家业，因赌致贫，问将来还有发旺否？余曰：兄爻持世，永无发福之秋，且世爻逢退，难许长年。后从当夫头死于丑年。

**衰世遇扶，因人创立**。此果屡验。世爻无气，得遇日月动爻有一而生扶者，必遇好人提拔，但亦要财爻持世，或日月动爻作财以生世，因人照管成家，若父兄持世仅可度日，屡见日月生世，贵人生世，常得官贵垂青。

如丑月丙辰日占终身财福得未济之睽

<a class="anchorjs-link gua" id='占终身财福例七' href="#占终身财福例七"  data-anchorjs-icon=""></a>

$排卦：{丑月丙辰日}{未济之睽}{占终身财福例七}$

【断曰】：兄爻持世，耗财之神，虽得寅木相生，而财不聚。彼曰：作何事可以成家？余曰：木生火旺，木火通明，胸中灵巧，况朱雀临父，笔砚可以营生。后因叔父作衙门命之贴，写得上人之意，可度日而财不聚。叔父提拔者，应寅木父爻生，又是笔墨营生。

**日持合助一生偏得小人心，岁月克冲半世未沾君子德**。世爻不论旺衰但得岁月日建有一而生扶者，君恩宠爱、君子相亲、小人忠敬，平人者必得贵客扶持。又曰：父来生得父辈之恩，兄来克受兄之累，此则问有验不可执之。

世爻有气或被日月有一而冲克者，仕者上位相陵、同僚不睦、小人毁谤，若太岁五爻冲克者，君恩失宠，世若休囚者更甚。平人而得此者，官贵欺陵，新朋妒忌，下辈欺侮。世若休囚更甚。

**遇龙子而无气，纵清高亦是寒儒**。此果屡验。凡得青龙子孙持世，必然立志高远，不慕富贵。即子孙无气，亦主绝俗超群，自甘寒薄。

如酉月癸丑日占终身除功名外何事可为？得卦如下：

<a class="anchorjs-link gua" id='占终身功名外' href="#占终身功名外"  data-anchorjs-icon=""></a>

$排卦：{酉月癸丑日}{姤之遁}{占终身功名外}$

【断曰】：财星伏于二爻，又值空亡，正所谓内外无财，伏又空，财莫能聚，且喜子孙独破遇青龙，虽不持世，亦主清高，生平非义不取，不以富贵关心。彼曰：祖有恩荫，让与弟承袭，令欲挟会遍游，取乐山水，可能如愿否？余曰：亥水子孙变鬼，财爻又空，子死妻空，绝俗离群之事，如有此志，此卦验之几矣。彼曰：余年四十有三，自二十一岁妻亡之后，竟未续弦，子女皆无。余曰：卦之相合，必如其愿。后闻此人游川广填黔，及至十余载之后，致书于家。竟入华山，不知所终。觉子曰：余因父子兄财官鬼各有相忌，难以一卦决之，是以分占得理，然亦有不占财神卦中现出旺财，不问功名爻象现出旺官，目下刑妻克子不待另占，卦中先现刑伤，不可不详加细查。或曰：既谓分占，何故又言兼断？余曰：此理难同俗人而言，来人欲占事者其几动矣，人之至亲，莫过于骨肉，人之得志，莫过于利名，神不告已问之事者，以重大者而先告也，即如此卦福遇青龙清高之客，子孙变鬼绝后之人，兼之财伏而空，乃是离尘绝俗，以此数事，正合福遇青龙清高之客也，似显而见，何须另卜再卦？不然，此财爻者以之为财帛空耶？以之为妻妾空耶？

**逢虎妻而旺强，虽鄙俗偏为富客**。旧注为白虎临财持世，虽其人不知礼义，然必家道殷实，果有验。又曰：旺财若有制服，亦粗知文墨，此又非理，论旺财逢制，及应将来之破败也，岂以文墨言？

如午月丙子日占财福得明夷之丰

<a class="anchorjs-link gua" id='占终身财福例八' href="#占终身财福例八"  data-anchorjs-icon=""></a>

$排卦：{午月丙子日}{明夷之丰}{占终身财福例八}$

世临白虎化出旺财生世，果此人目不识丁，鄙俗不堪，农生尽可度日，人丁六畜丰盛。戌年占卦，值子年农生被蝗虫食尽，全家瘟疫，六畜亦瘟。应子年者，占时原有子日冲其午火，因午火而值月建可以相敌，令遇子年，增其冲克，所以破败。

**父母持身辛勤劳禄，鬼爻持世疫病缠绵，遇兄则莫能聚财，遇子则身不犯刑**。黄金策曰：父母官鬼持世皆可断为辛勤劳碌、疾病缠绵。旧注曰：若是贵人勿以此断。此说非理，实知不是贵人，焉知将来不贵？

曾有人占财福酉月壬辰日得恒卦

<a class="anchorjs-link gua" id='占终身财福例九' href="#占终身财福例九"  data-anchorjs-icon=""></a>

$排卦：{酉月壬辰日}{雷风恒}{占终身财福例九}$

问曰：尔过祷告曾问功名否？彼曰：生意人问，何有功名之念？余曰：此卦财生官旺，竟可问名。彼曰：天有落下来之官，亦不到我头上。

命再占得噬嗑变否卦

<a class="anchorjs-link gua" id='再占终身财福例九' href="#再占终身财福例九"  data-anchorjs-icon=""></a>

$排卦：{酉月壬辰日}{噬嗑变否}{再占终身财福例九}$

余曰：世爻未土之财变出申金之官，明明以财而变官。前卦财旺生官者，因世临月建之官，辰日冲动戌土之财，暗动生世。虽可许名，不敢指以年月，后卦世临未土而逢空，实空之年包出仕。果于卯年援例入临，巳年初任兵马即加纳县令，未年再位江南。旧注官鬼持世疾病缠绵，若是贵人。勿以此断。此人原非贵人。岂谓之疾病缠绵耶？

又如巳月己丑日占终身财福得归妹之临卦

<a class="anchorjs-link gua" id='占终身财福例十' href="#占终身财福例十"  data-anchorjs-icon=""></a>

$排卦：{巳月己丑日}{归妹之临}{占终身财福例十}$

余曰：卦中财福不旺，而官父两旺，如何不问功名？彼曰功名之念已灭。余曰：世临日建月建生身，必主显贵中举，巳午年富贵逼人来也。果于午年保举，虽非科甲，身为科里之官，此岂可谓父母持身辛勤劳碌耶？

**父母临身劳碌贫寒之辈**。或曰：黄金策乃卜筮之宗，未有占身命而以父子财官兼断之理。余曰：既不为信，即看父母持身之解注，其可知矣。谓占身不可见父兄官鬼持世，爻遇父则克伤子女，一生劳碌，不得安逸。岂非父为克子之神，又为一生劳碌之神？即执论之，但遇父爻持世，不独一生劳碌辛勤，官不旺而父旺者，虽不见用于朝廷，名盛之传。衰而又逢冲克，即欲寄食于公门，凶多吉少。

如子月乙未日占终身财福得兑卦

<a class="anchorjs-link gua" id='占终身财福例十一' href="#占终身财福例十一"  data-anchorjs-icon=""></a>

$排卦：{子月乙未日}{兑为泽}{占终身财福例十一}$

【断曰】：卯木之财，而入未日之墓，巳火之官，休囚无气，名不能成，利不能就，惜乎旺父临身，才愈高而和愈寡，况得卦遇六冲，一事无成之象。后屡见逢显贵聘之，才高气傲，皆不待瓜期辞矣。目挚十余载，贫寒炎泊，后随表弟升任云南，不知所终。

**兄父临世财耗贫寒**旧系遇兄则财莫能聚解。注有云：世逢兄爻必克妻妾，一生必不聚财，既以之为克妻，又以之为破耗，执此而论，世之伤妻者，皆贫困之人也。假使贫者偕老，富者断弦，何以决之？故予以分占之法，实得理也。觉子曰：凡占财福，兄爻持世，虽不许之富足，亦看旺衰，旺则贫而好义，衰则多疾病官非，得日月生扶，贫而乐。得日月作财而合世，富而骄。旺临蛇虎元武，奸盗诈为之凶顽。衰遇勾陈雀武，背负肩挑之躬汉，受克受制，下贱隶卒。得合得扶，上人抬举。全在人之通变，人观其轻重而言。

**官衰无破公门异行资生**官鬼持世，休囚无气者，乃缠绵病疾残疾之人也。若有气者，或入公门或挟术行道，再遇日月动爻贵人扶助，皆得贵客相亲，从此成家立业，财若无气，空有虚名而已。

**财弱有商贾百工事业**财爻福爻自来旺相者，或商或贾或守农生，成之富足，乐享丰饶，倘遇衰财持世，或得日月动爻生扶合助者，暴发兴家，守农庄年时丰稔，习工艺巧夺天工。

**慕道修持皆为子孙持世**子孙乃恬淡之神，如若持世，孤立无助，又遇财爻陷者，若有高尚之志，许之为道为僧。若无出家之志，不可妄断，殊不知见子，则身不犯刑，许之生平，不犯官刑可也。

**家倾名丧乃因官鬼伤身**。凡遇官鬼克世，世多旺者，生平多招刑宪，或招嫉妒、或小人暗害、或残疾缠绵。若鬼旺身衰，乃身伤家倾之兆，动之不必以财福为问，速寻趋避之法可也。如世爻动而变鬼克世，及日月作官鬼而克世者，更凶。

如卯月癸未日占终身财福得革之家人

<a class="anchorjs-link gua" id='占终身财福例十二' href="#占终身财福例十二"  data-anchorjs-icon=""></a>

$排卦：{卯月癸未日}{革之家人}{占终身财福例十二}$

应外卦世与日月同为三合，以为吉卦，不宜世爻变鬼，又化回头之克，上爻未土又克，目下虽则无妨，今年五月冲开其合，或是酉月冲开卯木，须防不测。果至巳月而生恶疮，卒于酉月。

**财化退兮不利于已**财爻持世化进神，或动而生世者，事业从此而进，家道自此丰亨，若化退神，家业自此渐退，日剥月削，渐生萧条，若世爻再被刑克冲害者，非渐退也，即见家覆财倾。

**世逢合住受制于人**。世临财爻兄者，而得日月动爻合住，衣食仅可度日，难许丰足。世爻无气而被合，财福无气，兄动卦中，乃奔走受制之下贱人也。

## 终身功名有无章第三十八

**官父兴隆，文章见用**。凡得旺父持世、官动生之，或官星持世、父爻旺动，或官星父爻旺动、生合世爻，或日月作官星、父母生合世，皆主成名之象。学成文武艺，货与帝王家。

**鬼财摇发，纳栗成名**。官星持世、财动相生，或世临官动化财，世临财动化官，或官星动而生合世爻，或日月作官星生合世爻，皆主纳栗以奏名。

如辰月乙未日占终身功名有无得地火明夷变丰卦

<a class="anchorjs-link gua" id='占终身功名' href="#占终身功名"  data-anchorjs-icon=""></a>

$排卦：{辰月乙未日}{明夷变丰}{占终身功名}$

此公原是武荫，巳任卑宫，因病告退，即无官矣。问将来还有功名否？此卦丑土官星持世，化出午火，财旺生官，卯年占卦，巳年援例连连加纳，官至府佐，未年出仕，戌年升任。黄堂古法以动而逢冲谓之散，此系未冲世爻之丑土，竟不见其散也。

**独旺于官，立功建业**。凡卦中财爻父爻皆不得地，而官星独旺或日月作官星而生世，或虎临世动，或虎临金鬼动而生合世爻，皆主立功以成名也。

如戌月戊辰日占终身功名有无得蛊卦

<a class="anchorjs-link gua" id='占终身功名例二' href="#占终身功名例二"  data-anchorjs-icon=""></a>

$排卦：{戌月戊辰日}{山风蛊}{占终身功名例二}$

日月作财生世，白虎临金官持世，若入文途，必以援例，若入武途，可以立功。彼曰：有功名否？余曰：官星持世日月生，岂曰无官？后此人亦未食粮，竟随营破寨，奋勇当先，主帅嘉之，即以官。不出五载，建奇功，官至元戎将军。

**岁五生世，平步登云**。凡得太岁及五爻动而生世皆旺，主庶民食禄，平步登云。太岁入爻，又宜发动。倘得五爻生世，亦要发动，而世与官星亦宜旺相，方可断之。

**福德动摇，岂是朝廊之客**。凡得子孙持世发动，终非朝廊之贵客。

如戌月丁卯日占终身功名有无得需卦

<a class="anchorjs-link gua" id='占终身功名例三' href="#占终身功名例三"  data-anchorjs-icon=""></a>

$排卦：{戌月丁卯日}{水天需}{占终身功名例三}$

【断曰】：子孙持世，休问功名。彼曰：作何事可以成名？余曰：任尔才能倚马，力能举鼎，终身不许成名。但此人功名之念切甚，读书苦胜囊萤，文章当时竟未游泮，后从戌二十余载，或立军功，或援例纳栗，奔驰于名利之场，皓首无成，此子孙克官之征验也。

**破空临世，终须白屋之人**。世静而临旬空月破，官逢月破自空，皆主不得成名。惟世与官星空破而动者，勿以此断。

又如巳月乙卯日占终身功名得旅卦

<a class="anchorjs-link gua" id='占终身功名例四' href="#占终身功名例四"  data-anchorjs-icon=""></a>

$排卦：{巳月乙卯日}{火山旅}{占终身功名例四}$

【断曰】：虽是爻逢六合，嫌其子孙持世，官逢月破，勿想成名，彼曰：业已援例。余曰：费尽万金，终难食禄。至子年得病，丑年得蛊病而终。
