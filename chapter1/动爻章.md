# 卷一

## 六合章第十九

**子与丑合、寅与亥合、卯与戌合、辰与酉合、巳与申合，午与未合。**

相合法有六：日月合爻者一也。爻与爻合者二也。爻动化合者三也，卦逢六合四也。六冲卦变六合卦五也。六合卦变六合卦六也。日、月合爻者，假令丑月占得坎卦，世爻子水与月建作合是也。爻与爻合者，假令得天风姤卦、世爻丑动化出子水作合是也。卦逢六合者即如天地否卦内外六爻自相和合是也，不动亦是。六冲卦变六和卦者，假令得乾为天乃是八纯六冲卦，若外卦三爻值动，乃是乾之泰卦，谓之六冲变六合是了。六合卦变六合者即如占得旅卦变贲卦是也

爻之合者，静而逢合，谓之合起。动而逢合，合谓之合绊。爻与爻合谓之合好，爻动化合谓之化扶。爻静或与日月动爻合者得合而起。即使爻值休囚亦有旺相之意。爻动或与日月动爻合者谓之动逢合而绊住，反不能动之意。爻动与动爻相合，乃得他来合我，与我和好，相助之意。爻动化出之爻回头相合者，谓之化扶，得他扶助之意。

凡得诸合，诸占皆以为吉，占名成，占利利就，占婚必成，占身发福，占宅兴旺，占风水聚气藏风、占求谋遂心合意，然必用神有气相宜，用若失陷无益。卜书曰：万事若得三六合，诸事必得久远，有始有终。但宜吉事逢之，事必就，不宜凶事逢之，事之难结。

如申月丙子日占出门，得明夷之小过。

<a class="anchorjs-link gua" id='占出门' href="#占出门"  data-anchorjs-icon=""></a>

$排卦：【申月丙子日】【明夷之小过】【占出门】$

世动破，余曰：合住必有事绊，不能动身。伊曰：因何而阻？余曰：卦中子动变鬼，防儿女不安。彼曰：因小女多病，男家催促成婚，今欲往外求取财物以备妆奁。余曰：所得何病？彼曰：血枯成劳。余曰：卯木子孙申月绝之，子日刑之，且动而变鬼，恐嫁之不及矣。后因病重，此人未去，女死辰日，夫应不去者，世动而逢合也，女死辰日者，卯木子孙变辰土之故也。此乃爻之遇合、卦逢六合之验也。余又验其六冲卦变六合者。

如未月丁巳日占已悔婚还可成否得离卦变火山旅

<a class="anchorjs-link gua" id='占已悔婚' href="#占已悔婚"  data-anchorjs-icon=""></a>

$排卦：【未月丁巳日】【离变旅】【占已悔婚】$

【断曰】：此卦从来难以吉断，因得屡验六冲变合，散而复聚，离而必合，此婚一定还成，果于次年三月仍成婚。

诸合皆以用神旺者为吉，独此六冲卦变六合得不看用神，竟以吉断。占婚姻先吴越而后朱陈，占夫妻先参商后必合好，占功名始则艰驻，终顷荣显。占求谋先难后易，占身命先困后显，占风水巧处奇逢，占家宅先衰后盛。

六合卦变六合。爻逢六合已为吉兆，动而变六合谓始终而作合也。占风水百代显荣。占宅舍千秋基业、占婚姻白头相守，占功名仕路亨通，占财帛聚积如山，占兄弟累世同居，宜合吉，不宜合凶，诸占用神临日月者，吉之又吉也。惟占讼狱不利，冤仇难解，及占忧疑怪事，终不开心，占孕胎安，占产难生，若再用神受克，更为凶兆。

如卯月甲寅日占风水得困之节。

<a class="anchorjs-link gua" id='占风水' href="#占风水"  data-anchorjs-icon=""></a>

$排卦：【卯月甲寅日】【困之节】【占风水】$

余曰：占祖茔必有其故，自葬后何事不亨？今日之念因何而起？明以告我，方敢决断。彼曰：自葬之后功名屡困，年近五旬，尚无子息，是以问之曰：此茔之有疑否？余曰：龙自右脉来，水亦从左而还源，流水不归漕之故耳。彼曰：何以知之，余曰：亥水子孙化申金生之，申为源流，寅日冲之，若能使水归漕，不至傍流者，明年起用，再拜丹墀，申年定生鳞种，彼曰：长久安泰否？余曰；六合万载安然。

申子辰合成水局、巳酉丑合成金局、寅午戌合成火局、亥卯未合成木局。此三合者有四。一卦之内有一爻动而合局者一也。若两爻动一爻不动亦成合局者二也。有内卦初爻、三爻、动而变出爻成三合者三也。又有外四多爻、六爻动、动而变出之爻成三合者四也。然此三合者有凶有吉。如占功名合成官局谓之官旺，合成财局财旺生官，倘若合成子孙局者乃伤煞之神也。如占求财合成财局者谓之财库；合成子孙局者谓之子局生财；倘若合成兄弟局者乃破财、耗财、阻隔之神也。如占祖茔、家宅宜父母爻而合局也。如占婚姻、夫妇、宜财官旺而合局。凡占求谋喜庆之事宜于成局，永远坚牢。

若占官讼、忧疑而合局者，终身团结，其心难于消释，但三合其局者必要世爻在局者为美，若世爻不在于局内，须要局生世爻为吉，局克世爻为凶，三爻若有两爻动，不成局，须待后之补凑合成其局，谓之虚三待用。一爻明动一爻暗动亦作两爻动。三合局中若有一空破者，待填满之日月成之。有一爻入墓者待冲开之日成之。凡得三合名利婚姻、家宅、风水、用神旺者无不为吉，必要世爻在局为美、若不在于局内须要局生世爻为吉，局克世爻为凶。如占财，财局生世利于我财，局生应利于他。占出行用神在三合内被合而留。占行人用神在三合之内被合不回。又有内卦外卦而成三合者须分内外。如占家宅若属外宅不宜外卦克内，若居内宅须宜内卦生外卦，又如占彼此之形者，内卦为我，外卦为他。外卦合局而内卦者为吉，克内卦者为凶。

如卯月丁巳日上下两村因田水撕打得离之坤卦。

<a class="anchorjs-link gua" id='两村撕打' href="#两村撕打"  data-anchorjs-icon=""></a>

$排卦：【卯月丁巳日】【离之坤】【两村撕打】$

【断曰】：内卦为我村，亥卯未合成木局，外卦为人村，巳酉丑合金局来克木，幸衰金不克旺木，不足畏也。况系六冲卦变六冲，有人解散必不成讼，后果劝散。

或问：彼此之形，必以世应为主，如何不言世应？余曰：若无内外合局者，须看世应，今彼此两村即内外两卦人众同心，彼此合局，神之如用灵验显然，故舍世应而不用也，若非卦化六冲，未有不成非也。

## 六冲章第二十

**子午相冲、丑未相冲、寅申相冲、卯酉相冲、辰戌相冲、巳亥相冲。**

相冲之法有六。日月冲爻者一也，卦逢六冲二也，六合卦变六冲三也，冲变六冲四也。动爻变冲五也、爻与爻冲六也。

冲者散也，凡占凶事宜于冲散、占吉事而不宜，必兼用神而言，用神旺虽冲不破，用神失陷凶而又凶，六合卦变六冲卦者，用神旺者始吉终凶，图事难成，有始无终也。爻冲有五：爻与月冲谓月破。爻遇日冲为暗动。休囚而遇日冲谓之日破。动爻化回头冲。如逢仇敌。爻遇爻冲谓之相杀也。

如巳月戊戌日占财得风雷益

<a class="anchorjs-link gua" id='占财' href="#占财"  data-anchorjs-icon=""></a>

$排卦：【巳月戊戌日】【风雷益】【占财】$

辰土财爻持世，因值旬空，戌日冲空填实，本日辰得财。

又如午月丙辰日占出外经商贸易财如何得恒之豫卦

<a class="anchorjs-link gua" id='占出外经商' href="#占出外经商"  data-anchorjs-icon=""></a>

$排卦：【午月丙辰日】【恒之豫】【占出外经商】$

世爻酉金化卯相冲及反复之卦，幸辰日合之，冲中逢合，又得戌土为财，暗动生世，虽则反复不常，却有财利。果此人去而复反者三次，中途发财。前曰：爻动化冲，如逢他敌，乃是化回头之克也。此卦世爻酉金化卯冲世而不克世，又得辰日冲动戌财生世所以为吉。

又如酉月乙未日占子久出不归生死如何得坤卦

<a class="anchorjs-link gua" id='占子久出不归' href="#占子久出不归"  data-anchorjs-icon=""></a>

$排卦：【酉月乙未日】【坤为地】【占子久出不归】$

世持子孙以临月建，未日生之，虽是六冲之卦，此子必归。果于子年建功卯年得意而归，此应静而逢冲之验也。

又有巳月甲寅日占严师训子得天地否卦变乾卦

<a class="anchorjs-link gua" id='占严师训子' href="#占严师训子"  data-anchorjs-icon=""></a>

$排卦：【巳月甲寅日】【否变乾】【占严师训子】$

以应为用神，世应相合，应临戌父，巳月生之，乃饱学之士，独嫌卦变六冲，合而变冲，不久之兆，彼问曰：因何事而不久？余日：子水子孙值旬空，卦中未土父动，防子孙灾变，后果两月，其子得病，辞师未久而子死矣。

凡得六合变六冲者，诸占先合后离、先亲后疏、先浓后淡，始荣终悴，得而 复失成而后败、惟占官非，盗贼事者宜之。

如申月己卯日父子七人俱蒙拿问。得巽卦变坤卦

<a class="anchorjs-link gua" id='父子七人俱蒙拿问' href="#父子七人俱蒙拿问"  data-anchorjs-icon=""></a>

$排卦：【申月己卯日】【巽之坤】【父子七人俱蒙拿问】$

此系卦变巽木化坤土，名为化去不克，当主无妨，只因世爻变鬼，卯木化酉金，木破金克，巳火子孙又化亥水，父子两爻皆被其伤，六冲乱室，一家俱受刑。占法皆以六冲卦宜于官事，喜其冲散，然必看木之大小，又宜兼用神而言，此卦六冲变冲，亦可谓之官事逢冲而散。

## 三刑章第二十一

寅刑巳、巳刑申、子刑卯、卯刑午、丑戌相刑、未辰相刑。又云：辰午酉亥谓之自刑，夫三刑者，余屡试之，或因用神休囚又兼他爻犯之，刑者则见凶，而独犯三刑得验者少，占过数十年只验得一卦。

如寅月庚申日占子痘症，得风火家人变离卦

<a class="anchorjs-link gua" id='占子痘症' href="#占子痘症"  data-anchorjs-icon=""></a>

$排卦：【寅月庚申日】【家人变离】【占子痘症】$

【断曰】：巳火子孙既当春令，子孙旺相许之可治，后死于寅日寅时。后悟月建在寅，日建在申，与巳爻子孙共作三刑，独此一卦，无他爻之伤也，至于子卯、辰戌丑未亦有验者皆附和而为凶也。

## 暗动章第二十二

静爻旺相日辰冲之为暗动，静爻休囚日辰冲之为破，暗动者有喜有忌。用神休囚得元神暗动以相生；忌神明动于卦中，得元神暗动而生用神，此皆谓之喜也。用神休囚无助，若遇忌神克害用神，此皆谓之忌也。占以暗动福来而不知，祸来而不觉。

又曰：吉凶之应于动，有急缓之应，则缓非此论，何当不知不觉，报应亦非缓也。

即如寅月己未日占女痘得坤之师卦

<a class="anchorjs-link gua" id='占女痘' href="#占女痘"  data-anchorjs-icon=""></a>

$排卦：【寅月己未日】【坤之师】【占女痘】$

酉金子孙，虽则春令休囚，得日辰生之，二爻巳火动而克金，得未日冲动丑土，土动生金，花虽密以全生。彼曰：目下甚危。余曰：不妨，今日未申时有救，果于申时遇明医救治，何当缓也？

## 动散章第二十三

占以日辰而冲动爻，谓之冲散，又以爻动冲爻，亦能冲散，予屡试之，旺相者冲之不散，有气者冲之不散，休囚者间有冲散，亦千百中之一二也，其故何也？神兆机于动，动必有因。虽则今日受制，后逢值日而不散也。

如丑月丁酉日占父出外一载无音得风水涣变坎卦。

<a class="anchorjs-link gua" id='占父出外' href="#占父出外"  data-anchorjs-icon=""></a>

$排卦：【丑月丁酉日】【涣变坎】【占父出外】$

卯木父爻发动而生世，又化子水回头生许之，在外平安。世空者还至交春即归，果于二月得意而回。此非卯动酉日冲之？何当散也？李我平日：黄金策以空亡为重，冲散为轻。易冒最重冲散，细阅占验多因错课。