# 卷一

## 卦变生克墓绝章第二十四

卦变者:变生、变克、变墓、变绝、比和。予得验者，凡遇卦化克者，不论用神之衰旺皆以凶推。

此乃巽卦变坎卦，巽木变坎水谓之化生，水回头以生木，也即以吉断。

此乃震卦化乾卦，震木变乾金谓之化克，金回头以克木，也即以凶推。

卯月辛巳日来人不言所事。占得巽卦变乾卦。

<a class="anchorjs-link gua" id='来人不言所事' href="#来人不言所事"  data-anchorjs-icon=""></a>

$排卦：【卯月辛巳日】【巽变乾】【来人不言所事】$

问之所占何事？伊曰：代卜长辈功名。余曰：功名须要亲占，代占难取用神，从不敢断，幸此卦而易见，巽木化乾金，即为化回头克，为绝卦也，不必问名，寿命不长，果于削职后七月而终。

## 反伏章第二十五

卦有卦变，爻有爻变。卦变者内外动而反伏者同一卦也。如乾卦变坤卦。

爻变者内外爻动而反伏者，非同一卦也。如升之观是也。

又有外卦反伏而内卦不动者，如观之坤是也。

又有内卦反伏而外卦不动者如巽之观是也。

内卦反伏，内则不安。外卦反伏，外则不宁。内外反伏者，内外不宁之象也。皆主成而败，败而成，有而即无，无而即有，得而失，失而得，来而去，去而来，散而聚，聚而散，动而思静，静而思动。

占功名者，用爻旺相，迁而又行往他处，去而仍复来。用神失陷有或降或升，或得或失矣。占财物聚散不常，买卖经营兴衰往来不定。占坟墓宅舍，欲迁不迁，或迁之而再迁，或目下就有迁移之事，占以久远之事者目前就有变动。占天时晴而即雨，雨而又睛。占婚姻反复难成。占疾病愈而有病。占盗贼官非，见而又见。占出行，行至中途变反，即使到彼，一事无成。占行人外卦反伏者，用神旺相必归，不然变他处。在外之人而占家宅者，内卦反伏，家庭人口不安。占彼此之形势者，内卦反伏，我乱他定，外卦反伏，他乱我定。反伏卦用神旺相不变冲克者虽则反复，事之必成，第恐用神而化回头之冲克者，即是卦变大凶之象。

如卯月壬申日占随官府上任。得比之井

<a class="anchorjs-link gua" id='占随官府上任' href="#占随官府上任"  data-anchorjs-icon=""></a>

$排卦：【卯月壬申日】【比之井】【占随官府上任】$

【断曰】：世临官鬼值月建而旺，随去必成，因内卦反伏，事有反复，不宜世爻绝于申日又化回头冲克，此行不吉，不去者为上，后有官府直接得缺，近於贼营，辞而不去，及至官府去后，忽又因他故而随去矣，至七月城破与官府一同被害。与官府同害者，世爻与官鬼同受酉金之冲克也，不去而又去者，卦得反伏之故也。

又如卯月己亥日占升迁，得临变中孚。

<a class="anchorjs-link gua" id='占升迁' href="#占升迁"  data-anchorjs-icon=""></a>

$排卦：【卯月己亥日】【临变中孚】【占升迁】$

断曰:世临卯木月建之官，又长生于亥日，世与官星同临旺地，许之即升，果于本月闻报，由江西升任山东，未及一载复任江西，应本月升者卯官而值月令升山东者，官临卯木，复任江西者，外卦反伏，去之而复反也。

反伏者有内外伏呤者，内外忧郁呻吟之象。内卦动变伏吟，内则呻吟，外卦动变伏吟，外则忧郁。占名者久困官途，淹留任路。占利者财源耗散，无利可图。占坟茔宅舍，欲迁而不能，守之而不利。占婚姻而不乐。占疾病呻吟。占口舌官非，事非难解。占出行总於动移。占行人在外忧郁.占彼此之形势者，内卦为我，外卦为他，内伏吟我心不遂，外伏吟他忌不安。然伏吟而较反吟者，反吟有冲有克，爻若受克，得祸不轻。伏吟之卦，用神旺相，冲开之年月，其志则伸，用神休囚，冲开之年月，忧郁不吉。

如申月癸巳占父外任平安。得到姤之恒卦

<a class="anchorjs-link gua" id='占父外任平安' href="#占父外任平安"  data-anchorjs-icon=""></a>

$排卦：【申月癸巳日】【姤之恒】【占父外任平安】$

【断曰】：巳火日辰生父母，当许在任平安，独忧卦得伏吟，乃是不祥之象，任上必有事故，不得意以呻吟也。彼曰：开地方苗独之变，可有妨碍否？余曰:日建生父，他事无碍。有问：何时归来？余曰：伏吟欲归而不能，辰年可归，后知苗独作乱，地方不祥，惊险异常，寅年占卦，辰年缺归，午年又官者，占时遇巳日扶起午火之官，当日亥水克之而不尽，今午火官星值年依然旺矣。

李我平曰：易林补遗有曰，爻有伏吟不吉，术者未闻卦有反吟最凶，占卜家谁觉？不看用神之衰旺竟以反吟为畏途，今野鹤此论法，比之井卦，世途冲，事反伏，身受其殃。临之中孚，世官得地，虽反伏，官连迁转，教人之法，何等透澈。

## 旬空章第二十六

甲子旬中戌亥空 

甲戌旬中申酉空 

甲申旬中午未空

甲午旬中辰巳空 

甲辰旬中寅卯空 

甲寅旬中子丑空

何谓旬空？如甲子至癸酉日为一旬，此十日之内，并无戌亥，以爻逢戌亥为空亡，又名旬空，馀仿此。旬空之法，诸书论太烦，有真空、假空、动空、冲空、填空、无故自空、有散而空、墓空、绝空、害空、安空、破空。野鹤曰：旺不为空，动不为空，有日建动爻生扶者不为空，动而化空、伏而旺相皆不为空。月破为空。有卦不动为空，爻反伏而被克为空，真空为空，真空即春土、夏金、秋木、三冬逢火是真空。

夫余初学卜，凡遇旬空，无法而断，欲以之为到底全空，却又应乎填实之日，而不空以之为不空，却有到底全空。后得多占之法，凡遇旬空，命之再占，卦吉者许之出旬而不空，卦得凶者许之空矣。

如辰月乙卯日占求财得家人之贲。

<a class="anchorjs-link gua" id='占求财' href="#占求财"  data-anchorjs-icon=""></a>

$排卦：【辰月乙卯日】【家人之贲】【占求财】$

【断曰】：丑财持世遇旬空，虽有巳火之生，巳火又化回头之克，不能生丑土之财，此财既无生扶当主难求。或又因三月之丑土财爻有气，古法有气不为空，不敢竟断，命之再占。

又得睽之损

<a class="anchorjs-link gua" id='求财再占' href="#求财再占"  data-anchorjs-icon=""></a>

$排卦：【辰月乙卯日】【睽之损】【求财再占】$

因得此卦合前卦而决之，竟断曰:财无气矣，不必劳心。彼问：何故？余曰：前卦丑则虽则空而有气，后卦子水财空伏于五爻未土之下，伏而又空，空而被克，知其无财而无疑也，后果全无。

又如子月辛亥日占远行求财得大畜。

<a class="anchorjs-link gua" id='占远行求财' href="#占远行求财"  data-anchorjs-icon=""></a>

$排卦：【子月辛亥日】【大畜】【占远行求财】$

【断曰】：世逢寅木，子月亥日俱作财神而生世，有喜。应爻为地头，世应相生，乃全美之卦，独因世值旬空，若依古法断者，无故自空大凶之兆，故许之而远去始能求财耶，命之再占。

又得明夷之丰

<a class="anchorjs-link gua" id='远行求财再占' href="#远行求财再占"  data-anchorjs-icon=""></a>

$排卦：【子月辛亥日】【明夷之丰】【远行求财再占】$

【断曰】：此卦与前卦相同，此行大有财发。断得世爻丑土化午火回头相生，目下月破，行到此头已出月矣，出月而不为破，开春寅卯月，以前卦决者乃世爻出 空之月也，逢子亥财生，满心如愿。彼曰：去得成否？余曰：甲寅日世爻出空之日，准行无疑，果于乙卯日起程，后到彼地，寅卯月间，诸事顺心，满载而归。

野鹤曰：多占之法，能消许多疑惑，不然只以前卦决断者，无故自空，如入深渊大凶。实则旺财生世，腰缠万贯之征。许之去耶？阻之勿去耶？

李我平曰：空亡之说，鬼神不测之妙，似有又无，似无又有，实有到底全空，又有填实不空，此以多占两卦合而决之。真为泄尽鬼神之机也，天地这理论，皆 从空而生。谓之悬空以待用，凡占遇空，不可即以为空也，然又有中空之日，实空之时，事在一旬之外，许其出空之日而应之，若占远之大事，尚无定期，非旬可以定者，大象不吉，乃可谓到底空也。大象若吉，太岁月建又可填之，然又不 如多占两卦，实为妙法。

## 生旺墓绝章第又二十六

长生、沐浴、冠带、临官、帝旺、衰、病、死、墓、绝、胎、养。余得验者，只验生旺墓绝，其馀不验，不必用之。

- 金长生在巳&emsp;  旺在酉  墓在丑  绝在寅
- 木长生在亥&emsp;   旺在卯  墓在来  绝在申
- 土水长生在申 旺在子 墓在辰  绝在巳

如主事爻属木，若在亥日占卦即主事爻长生于亥日。若在卯日占卦，木旺于卯。若在未日占卦，木墓于未。若在申日占卦，木绝于申，其馀仿此。又如主事爻属木，动而变出亥水者，谓之化长生，动而变出卯木者谓之化旺，动而变出未土者谓之化墓，动而变出申金者谓之化绝，馀仿此。

觉子曰:金虽长生在巳，且宜金爻旺相，或日月动爻生扶，再遇巳日占卦，或是卦中动出巳爻，或是金爻动而化出巳火，皆谓长生。倘若金爻休囚无气，再遇巳午火多者，烈火煎金，论克不论生也。金爻虽墓于丑土，若得未土冲动，或卦中土多生金，论生不论墓也。土爻虽绝於巳，必须休囚无气，又逢巳爻谓之绝。若土爻旺相，或得日月动爻生扶，再遇巳爻，巳火反能生土，论生不论绝也。巳爻虽长生於寅，倘日月动爻及变出之爻又逢申金者，谓之三刑，论刑不论生也。古以土爻长生在申，又曰土长生在寅，无处考证，余以天时考之，常见土临父母。有申日雨者，亦有子日雨者；又见土临子孙，有申日晴者，亦有子日晴者。故知土长生於申，旺于子，实知土寄生于申而无疑也。

曾於午月己卯日占妻病得震之丰

<a class="anchorjs-link gua" id='占妻病' href="#占妻病"  data-anchorjs-icon=""></a>

$排卦：【午月己卯日】【震之丰】【占妻病】$

辰土财爻为用神，近病逢冲即愈，许之当愈於辰日，不然酉日必愈，后因连日昏沉，竟於子日起床，许辰日愈者，辰土逢值之日也。许酉日者，辰与酉合动而逢合之日也，今愈子日辰土财爻旺於子也。

李我平曰：生旺墓绝之论，金生在巳，木生在亥，水生在申，火生在寅，四大长生，理之正也。惟土寄生，未得关入。法云：火土长生在寅。知子上是胞胎，此即土寄生於寅。今五行家戌土生寅己土生酉。易冒虽曰：唯土之长生不一，山中有坤土生于申，若分阴阳，则戌土生寅已土生寅，实未得其据。此专以天时考证者土长生于申，万古之不易也。

## 各门类题头总注章第又二十六

后值分门各类当用字眼，恐其烦絮，不便全写，只用题头即如后有用神宜旺，不可指定旺于四时，但得用神临日月、或遇日月动爻变爻生扶、或用爻遇长生逢帝旺，皆谓之旺。


用神化吉：凡用神元神动化回头生、化长生、化帝旺、化扶助、化日月皆为化吉。

用神化凶：凡用神原神动化回头克、化绝、化墓、化空、化鬼、化退神皆为化凶。

岁君：即当年太岁。岁五即卦中第五爻为太岁。

五位：卦中第五位为君位。易经曰：九五之尊。

身即世爻。古以身为卦身、身世，余试之不验，后遇身者，即以之为世，非卦身，世身。

三墓即用爻入日墓、入动墓、动而化墓，非古法之世墓、身墓、命墓。

主象即定事吉凶之爻。古法以卦中世爻为主象，又名主事爻。即如占父母兄弟则卦中父母爻兄弟爻为主事爻，余仿此。

老阴而成少阳谓之变，老阳而成少阴谓之化。

古以变如物消亡而后长出，退而又进。化如物之生成而后败，进而又退。余试之不验。化进神、化生旺，虽化亦为吉。变鬼、变克，虽变亦为凶。各章所言变即是化，化即是变。


## 各门类应期总注章第又二十六

静而逢值逢冲：如主事爻临子水不动，后逢子日午日而应之，余仿此。

动而逢合逢值：如主事爻临子水发动，后遇丑日子日而应之，余仿此。

太旺者逢墓逢冲：如主事爻临午火，又遇巳火午月日占卦，或卦中巳午爻太多，后逢亥子日应之，又有戌日应之乃火入墓也，余仿此。

衰绝者，遇生遇旺：如主事爻属金，占卦于巳午月日，即是休囚无气，后逢土月日或至秋令当时，则旺矣!余仿此。

入三墓俱喜冲开：如主事爻临午火，假使火墓于戌，后逢辰日则应之，余仿此。

遇六合亦宜相击：如主事爻与月作合，或动而化合，吉凶必待冲开之月日应之。即如主象临子，与丑作合，后逢午未日应之是也，余仿此。

月破喜填：如子月占，主事爻临午火，乃为月破。后逢未日应之，谓之破而逢合。又有逢午月应之，填实之月，则不破矣!余仿此。

旬空最爱填冲：详空亡论章。

大象吉而受克，须待克神受克：如用神临辰土，得日月动爻生扶，乃为大象吉也。倘被寅卯克害，后逢申酉日冲克克神则吉，余仿此。

大象凶而受克，须防克者逢生：即如前说，用神临辰土，既无日月动爻生扶，乃为大象凶也。再逢寅卯克制者，后逢寅卯亥日，则凶。余仿此。

元神来助来扶，贵看用神衰旺，忌神来冲克，须观元气兴衰。

化进神、逢值逢合：如申动酉，乃为进神，为福为祸，有应申月日者，有应巳月日者，余仿此。

化退神、忌值忌冲：如酉化申，乃为退神，为凶为吉，有应申月日者，有应寅日月者，余仿此。

问有应于独发独静：详独发章。

问有应于变爻动爻：如爻临戌土，变出酉金，其吉凶有戌日应者，有酉日应者，余仿此。

勿谓爻之不验，远近当分：远事定之以年月，近事应之于日时。再问有占远应近，占近应远，占月应年，占日应时，亦所当知。

倘遇卦之不明，再占是一法。卦有恍惚者，再占一卦，不可妄断。

世空元动，须待元神逢值。如甲辰旬，占求财，得困之坎，主亥日得财，余仿此。

世衰元静，必然是元气逢冲。如秋占图谋，得困卦后逢巳日成事，余仿此。

## 归魂游魂章第又二十六

游魂卦为各宫之第七卦，如乾宫中之火地晋，坤宫中之水天需。归魂卦为各宫之第八卦，如乾宫中之火天大有，坤宫中之水地比。古以游魂行千里，我行此事而欲久者，游魂而不能久，心无定向，迁改不常。

占身命无安家乐业之所，占行人游遍他乡。占出行，行无定止。占家宅，迁变不常，占坟茔，亡灵不能安妥。野鹤曰：须以用神为主，然后以此参之，若舍用神执此而断者，谬也。

古以归魂不出疆，诸事拘泥不行，与游魂卦相反而断之，可也。野鹤曰：亦须以用神为主。