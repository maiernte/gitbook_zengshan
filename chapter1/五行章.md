# 卷一

## 五行相生章第十一

金生水、水生木、木生火、火生土、土生金。凡用神、元神宜于逢生，月建生、日建生，动爻生、动化回头生。如卯月己卯日弟

占兄已得重罪，叩问能救否。得复之震

<a class="anchorjs-link gua" id='兄得重罪' href="#兄得重罪"  data-anchorjs-icon=""></a>

$排卦：【卯月己卯日】【复之震】【兄得重罪】$

兄弟爻为用神，丑土兄动日月克之，明现大罪难脱，幸得兄爻丑土化午火父，母回头相生，【断曰】：速速行之。父母化兄爻相生为吉，后蒙恩免死。

## 五行相克章第十二
**金克木  木克土  土克水  水克火  火克金**

凡忌神、仇宜于逢克，月克、日克、动爻克用神、化回头克，此四者用神、元神俱逢一克，他处不见生扶者，则为凶兆。占吉事乐极生悲，占凶事须宜急急回避。

如卯月戊寅日占父官事已拟重罪得泽地萃卦变天火同人

<a class="anchorjs-link gua" id='占父重罪' href="#占父重罪"  data-anchorjs-icon=""></a>

$排卦：【卯月戊寅日】【萃之同人】【占父重罪】$

外卦未土父母，卯月克之，内卦亥卯未合成木局又相克制，月克日刑全无助，果至重刑。

同日妹占兄官事同此一案亦拟重罪得天地否变天水讼

<a class="anchorjs-link gua" id='占兄官事' href="#占兄官事"  data-anchorjs-icon=""></a>

$排卦：【卯月戊寅日】【否之讼】【占兄官事】$

申金兄爻为用神，巳火鬼动，刑克申金，重罪定矣。幸喜辰日冲动戌土父母，暗动生申，克处逢生，若有父母可以救之，后因父年八十，援例恩留免死。圣人作易，令人趋吉避凶，未卜而不知者，是大数也，卜之而神不告，亦大数也，既已卜之，神己先之，明知故犯者，亦不可尽委之于数也、命也。

## 克处逢生章第十三

受此处之克，得他处之生，即为克处逢生。大凡用神、元神克少生多为吉。 忌神者以克少生多为凶，所以忌神宜克不宜生也。

如辰月丙申日占弟癌症业已临危得既济卦变革卦

<a class="anchorjs-link gua" id='占弟癌症' href="#占弟癌症"  data-anchorjs-icon=""></a>

$排卦：【辰月丙申日】【既济变革】【占弟癌症】$

断日：月建辰土虽克亥水，兄弟赖申日以生之，又得动爻相生，临危有救，果于本日酉时遇名医救活也，至巳亥日以全生。

## 动静生克章第十四

六爻安静旺相之爻，可以生得休囚之爻，亦可以克得休囚之爻，盖旺相者有力之人也。

例：令春天寅卯月占得坤卦

<a class="anchorjs-link gua" id='坤卦' href="#坤卦"  data-anchorjs-icon=""></a>

$排卦：【*】【坤为地】【坤卦】$

如占父母巳火为父母，三爻之卯木当春旺相能生巳火，父母既逢春，木相生，父旺能克子孙。如占子孙，子孙衰矣。春木当令能克丑未，二土临兄弟，如占兄弟谓之休囚无气，余仿此。

例：令春占得兑卦变归妹卦

<a class="anchorjs-link gua" id='兑之归妹' href="#兑之归妹"  data-anchorjs-icon=""></a>

$排卦：【*】【兑之归妹】【兑之归妹】$

酉金发动虽则休囚，动而能克旺相之卯木，卯木当令能克丑未二土，今既木，被金伤，亦难克土，余仿此。

## 四时旺相章第又十五

正月寅为月建，寅木旺，卯木次之。二月卯当月建，卯木旺，寅木次之。正二月木为旺、火为相，其余金火土作休囚。三月辰为月建辰土旺，丑未之土次之，土生金，金为相，相虽不旺，还有余气。其余俱作休囚，四月巳为月建，巳火旺、午火次之。五月午为月建，午火旺，巳火次之，四五月火为旺，土相其余俱作休囚。六月未为月建，未土旺，辰戌次之，土生金，金为相，火虽衰，但有余气，其余俱作休囚。七月申为月建，申金旺，酉金次之。八月酉为月建，酉金旺，申金次之。七八月金旺，金生水、水为相，其余俱作休囚，九月戌为月建，戌土旺，丑未次之，土生金，金为相，其余俱作休囚。十月亥为月建，亥水旺、子水次之。十一月为月建子水旺、亥水次之。十月十一月水旺，水生木，木为相，其余俱作休囚。十二月丑为月建，丑土旺，辰戌之土次之，土生金，金为相，水虽衰，还有余气，其余俱作休囚。

## 月将章第十六

月将即是月建又为月令。掌一月之权，司三旬之令。一月三十日内当权得令。操持万人之提纲，巡察六爻之善恶，能助卦爻之衰弱，能挫爻象之旺强，制服动变之爻，扶起飞伏之用。月将乃当权之帅，万卜以之为纲领。爻之衰弱者能生之合之、比之、拱之、扶之，衰而亦旺。爻之强旺者能冲之克之、刑之、破之，旺而亦衰。卦有变爻克制动爻者，月建能制变爻。卦有动爻克制静爻者，月建亦能制服动爻。用神伏藏被飞神压住者，月建能冲克飞神，生助伏神而为用也，爻逢月合而有用，爻逢月破而无功。月建合爻为月合，乃有用之爻也。月建冲爻即为月破，乃无用之爻也。月建不入爻亦为有用，月建一入卦愈见刚强。卦无用神即以月建为用神，不必寻伏神也。月建入卦动而作元神者为福更大，动而作忌神者为祸更深，不入卦者缓之。爻值月建旺相，当谓逢空不空，逢伤无害。古有此说，余试不然，在旬内者毕竟为空。

如寅月庚戌日占求财得火天大有

<a class="anchorjs-link gua" id='占求财' href="#占求财"  data-anchorjs-icon=""></a>

$排卦：【寅月庚戌日】【火天大有】【占求财】$

【断曰】：寅木财爻为用神，财爻克世，此财必得，但目下尚空，要到甲寅日出空可得。果于甲寅得之。若以逢空不空非也。若在旬内还作空亡，待出旬不为空也。

逢空不空终非落底之空，逢伤亦伤却有待时之用。所以用神逢空，勿即指为空，毕竟为空。但此空者乃目下旬内之空也，待至出空之日则不空也。作忌神者出而为祸，作元神者出而不为福，非比休囚之真空到底而为空也。爻值月建乃为旺矣，或被他爻所克，即谓之逢伤，占病者目下不愈，占事者目下不成，待至冲去伤爻之日则不受其伤矣，病者必愈、事必成。故曰：逢伤亦伤却有待时之用。

如酉月丙寅日占谒贵得山风蛊变山水蒙

<a class="anchorjs-link gua" id='占谒贵' href="#占谒贵"  data-anchorjs-icon=""></a>

$排卦：【酉月丙寅日】【山风蛊变山水蒙】【占谒贵】$

世临月建之官，定得面见，但被午火回头之克，须待子日冲去午火方得拜谒，果得见于丙子日，故曰逢伤亦伤却有待时之用。

日绝、日冲、日克，须察别位有生扶。化绝、化墓、化克，又怕他爻增制克。

爻值月建，墓于日或日建冲克者可以敌之，无吉无凶之象，倘得他爻又动相扶者为吉兆。恐他爻又来克制用神，虽临月建，亦难敌也。

如：寅月丙申日占官之升迁得艮卦变山雷颐

<a class="anchorjs-link gua" id='占升迁' href="#占升迁"  data-anchorjs-icon=""></a>

$排卦：【寅月丙申日】【艮变颐】【占升迁】$

寅木官星持世临月建而旺相，虽被申日冲克，喜申子辰合成水局，以生官，不独无害，定然三月高迁，果于三月升任云南太守，即升者乃因爻得水局生扶，应三月者辰土出空之月也，应云南者，世与官星皆在六爻之故耳。

又如：午月丁未日占弟被讼吉凶得困卦变雷风恒卦

<a class="anchorjs-link gua" id='占弟被讼' href="#占弟被讼"  data-anchorjs-icon=""></a>

$排卦：【午月丁未日】【困变恒】【占弟被讼】$

酉金兄爻为用神，午月克之，未日生之，可以相敌，但不宜又动出午火相克，正所谓最怕他爻增克制。彼问有害否？余曰：午火为月建动于卦中，谓之入卦者更见刚强，又谓之月建作忌神，为祸不浅，大凶之象，又问凶在何时？余曰：酉金兄爻化退神，今岁辰年太岁相合，自是无妨恐，退至申年而无路矣，果于本年下狱至申年而重刑。

天象吉者从斯而泰，天象凶者出月遭殃。克少生多者天象吉也，克多生少者天象凶也。天象虽凶，在月内还许不碍，出此月而受其殃。

用神遇之得福不轻，忌神逢之得祸不浅，此言用神临月建而用神休囚无救者诸占皆凶。

生扶忌神乃助恶而为虐，克制用神乃邀路而截粮。忌神克害用神得月建克制忌神者名为有救。若月建反生忌神者助恶为虐也。如用神得元神之生，月建又生元神吉而又吉，倘月建克制元神者如劫神强夺食也。物穷则变，器满则倾。用神衰遇时则发，即如用神临火，冬占不旺，等到春来则旺矣，谓之物穷则变，又如正月占卦，用神临寅木月建谓之大旺，若到秋季遇金冲克不无破败，故谓之器满则倾。

如：寅月丁酉日占开铺面得艮卦变明夷卦。

<a class="anchorjs-link gua" id='占开铺面' href="#占开铺面"  data-anchorjs-icon=""></a>

$排卦：【寅月丁酉日】【艮变明夷】【占开铺面】$

世临寅木得令，当时目下开张，即许热闹，独嫌日辰克世，世化回头之克，生少克多，又是六冲卦，不吉。彼曰：我是伙计不同心？或是别有他图？余曰：鬼在身边须防疾病，伙伴从此变心，受其累，果于六月疾至，八月伙计盗尽。鸣之于官，分文不复。此谓之当时旺相无伤，过时有害。应六月者，木墓于未，伙计变心者，应爻申金秋天当令，而冲克世爻，财被盗尽者，四爻子财落空亡。

逢绝不绝，逢冲不散，日生月克，兼看生扶，日克月生，兼查冲克。月将当权，其能衰绝？旺相如刚，其能冲散？月克日生遇帮而愈旺，月生日克逢他削而亦衰。

如午月戊辰日占妹临产吉凶得火地晋

<a class="anchorjs-link gua" id='占妹临产' href="#占妹临产"  data-anchorjs-icon=""></a>

$排卦：【午月戊辰日】【火地晋】【占妹临产】$

酉金兄爻为用神，月令克之，日建生之，许之无碍，卯日卯时必生，果于次日卯时生，母子平安，应卯时者，酉金与辰日相合。黄金策曰：若逢合住，必待冲开，此月克而日生，无增克制或帮扶也。

## 日辰章第十七

子水、丑土、寅木、卯木、辰土、巳火，午火、未土，申金、酉金、戌土、亥水。

日辰为六爻之主宰，司四时之旺相。前章言：月令司三旬之令，令于春则生，令于秋则杀，春夏秋冬各令其时，独日辰不然，四时俱旺，操生杀大权与月建同功。冲旺相之静爻，既为暗动，冲衰弱之静爻为日破，爻之旺而静者冲之则为暗动，愈得其力，爻之衰而静者，冲之则为日破，愈加无用。冲空即起，冲合即开，爻之衰弱，能生扶合拱，如时雨以滋苗，爻之强旺，能克害刑冲，似秋霜杀草。爻遇旬空，日辰冲起而有用，谓之冲空则实。逢合住遇日建以冲开，谓之冲合则散。他书有云，爻逢月建日冲而不散，是明知当令，不畏日冲，及至讲论祸福不拘旺相休囚，一概俱以散论，最重要者散，独余屡试不验，偏不应乎散，“神兆机于动，动则必验”，不见其散也，旺相者冲之愈强，休囚无气者，间乎有散，亦百中仅一二也。逢月破而不破，遇冲克而无伤，似与月建同权，中天日丽，旺相之机。生多克少锦上添花，生少克多，寡不敌众。既如酉月卯日占卦，爻临卯木谓之逢破不破，假使爻中有动出申酉之金或卯爻动化申酉，此谓之寡不敌众，破亦为破，伤亦为伤.余仿此。

如申月戊午日占病得天山遁变天风姤

<a class="anchorjs-link gua" id='占病' href="#占病"  data-anchorjs-icon=""></a>

$排卦：【申月戊午日】【遁变姤】【占病】$

世爻午火临日辰，本主旺相，不宜申金月建生亥水回头克世，卒于亥月。

又如：巳月亥日占仆何日回得夬卦变履卦

<a class="anchorjs-link gua" id='占仆何日回' href="#占仆何日回"  data-anchorjs-icon=""></a>

$排卦：【巳月乙亥日】【夬变履】【占仆何日回】$

亥水财爻为用神，亥为月破，临日建而不破，不宜重叠四重土动以伤之，谚云：双拳不敌四手，不独难望归期，预防不测，果于午月卯日得信中途已遭害矣。此章当与月建章参看。

总注：旺之者，爻之帝旺于日月也；比之者，爻与日月同也；扶之、拱之者爻与日、月同类也；墓之、绝之者爻墓绝于日月也。

李我平日：易以爻临日辰莫能散之、莫能空之，谓逢空而不空也，然动逢日冲谓散，既作日辰又有日辰来冲乎？旬空者乃旬内之所无也，既是旬空其又有临日辰之事？故知读书之不足如此。

## 六神章第十八

|甲乙日| 丙丁日 |戊日 |己日| 庚辛日| 壬癸日|
|----|----|----|----|-----|----|
|玄武 |青龙 |朱雀 |勾陈 |螣蛇 |白虎|
|白虎 |玄武 |青龙 |朱雀 |勾陈 |螣蛇|
|螣蛇 |白虎 |玄武 |青龙 |朱雀 |勾陈|
|勾陈 |螣蛇 |白虎 |玄武 |青龙 |朱雀|
|朱雀 |勾陈 |螣蛇 |白虎 |玄武 |青龙|
|青龙 |朱雀 |勾陈 |螣蛇 |白虎 |玄武|

诸书无不以青龙为吉，白虎为凶。天元赋曰：身旺龙持多吉处。碎金赋曰：龙动家有喜，虎动家有丧。卜筮元龟曰：螣蛇白虎忧尊长。卜筮大全曰：畏口御刀之白虎，喜赴水之青龙。阅奥章占疾痛螣蛇主死，白虎主丧。此皆不以五行，竟以六神而断生死。惟千金赋曰：虎兴而遇吉神不害其吉，龙动而逢凶曜难掩其凶。此正理也，然则六神而不验耶乎，乃附合之神也，卦之吉者逢龙而更吉，卦之凶者逢白虎而更凶，且元武主盗赋，朱雀主口舌，无不验也，至于家宅坟茔不可少也。

如戊子日占生产，得山地剥变风地观卦

<a class="anchorjs-link gua" id='占生产' href="#占生产"  data-anchorjs-icon=""></a>

$排卦：【申月戊子日】【剥变观】【占生产】$

子水子孙化绝变鬼，本日落草而亡，却是青龙临子孙，亦可谓之喜耶？

又如申月甲辰日占兄病得屯之震

<a class="anchorjs-link gua" id='占兄病' href="#占兄病"  data-anchorjs-icon=""></a>

$排卦：【申月甲辰日】【屯之震】【占兄病】$

子水兄爻为用神，卦中忌神、元神同动，土动生申，申金动而生子水，月建又生子水，至戊申日沉疴复起，其可谓之蛇动死，虎动主丧耶？