# 卷二

## 飞伏神章第二十八

若用神不现，即以日月为用神，倘日月非用神者，则于宫首卦寻之，因本宫首卦，父子财官六亲俱全之故耳，假令占得天风姤卦。

<a class="anchorjs-link gua" id='天风姤' href="#天风姤"  data-anchorjs-icon=""></a>

$64卦：【天风姤】$

若占妻财，取财爻为神，用此姤卦以寅卯木爻为妻财，今六爻无寅卯，即是用神不上卦，如于寅卯月占者，则以日月为用神，倘非寅卯月，须在宫首卦，乾为天卦内寻之。乾宫首卦乾为天。

<a class="anchorjs-link gua" id='乾为天' href="#乾为天"  data-anchorjs-icon=""></a>

$64卦：【乾为天】$

此卦寅木妻财在二爻，即以此寅木伏于姤卦亥水之下，姤卦二爻之亥水即为飞神，寅木妻财即为伏神，亥水而生寅木，谓之飞来生伏得长生，此用神不现，寻得伏神而遇生扶有用，亦为用神，便作吉断，余仿此。又如占得天山遁：

<a class="anchorjs-link gua" id='天山遁' href="#天山遁"  data-anchorjs-icon=""></a>

$64卦：【天山遁】$

如占子孙，取子孙为用神，此系乾宫卦，水为子孙，今六爻并无亥水，亦是子孙不现，倘在亥子月日占者，即以月日为用神，若非亥子月日亦在乾为天卦内寻之，乾为天初爻之子水子孙以伏于遁卦初爻辰土之下，辰土即是飞神，子水便是伏神，此乃飞来克伏，谓之飞克，伏神遭克害，名为伏神受制，有用亦无用矣，即作凶推，余仿此。

伏神有用者有六：伏神得日月生者一也；伏神旺相者二也；伏神得飞神生者三也；伏神得动爻生者四；伏神得遇日月动爻冲克飞神者五也；伏神得遇飞神空破休囚墓绝者六也。

黄金策曰：空下伏神，易于引拨，此论近理，但有不独飞神空亡而伏神得出，但得飞神临破休囚入墓而伏神皆易出也，何也？飞神逢破墓衰空，虽有若无，所以伏神易于出现。

此六皆有用之伏神也，虽曰不现亦如现矣。

又伏神终不得出者有五。伏神休囚无气者一也；伏神被日月冲克者二也；伏神被旺相之飞神克者三也；伏神墓绝于日月飞爻者四也；伏神伏囚值空月破者五也。

此五者乃无用之伏神也，虽有如无，终不能出。

黄金策曰：伏居空地，事于心违。余得验者，非此论也。凡用神旺相而遇旬 空，出空之日则出矣。

如卯月壬辰日占候文书何日得领，得山火贲卦

<a class="anchorjs-link gua" id='占候文书' href="#占候文书"  data-anchorjs-icon=""></a>

$排卦：【卯月壬辰日】【山火贲】【占候文书】$

午火父母为用神，空而伏于二爻丑土之下，压住难出，许甲午日出空必得，果得于甲午日。

又酉月丙辰日占子病。得地风升

<a class="anchorjs-link gua" id='占子病' href="#占子病"  data-anchorjs-icon=""></a>

$排卦：【酉月丙辰日】【地风升】【占子病】$

黄金策曰：空下伏神，易于引拨，此卦午火子孙伏于丑土之下，丑土旬空伏易出，许午日子孙出现必愈，果于午日起床。

以上用神不现，皆在本宫首卦寻之，古法又有凡得八纯首卦用神若值空破，又在他宫寻之，比如占得乾为天内有用神空破衰绝者，往坤宫寻之，谓之乾坤来往互换，易林补遗又以归魂卦取离宫第四卦也。野鹤曰：何必如此？用神衰败则祸福已知矣，为何不再占一卦合断？余于用神不现，即有伏神亦不用之，再占两卦用神必现。

一日到一宅上见医者满座。卯月丙辰日占父病得地雷复卦

<a class="anchorjs-link gua" id='占父病' href="#占父病"  data-anchorjs-icon=""></a>

$排卦：【卯月丙辰日】【地雷复】【占父病】$

父母用神不现，明知巳火父母伏于二爻寅木之下，旺木以生巳火，飞来生伏，必愈之症，不以此断，令再卜之，占得山泽损

<a class="anchorjs-link gua" id='父病再占' href="#父病再占"  data-anchorjs-icon=""></a>

$排卦：【卯月丙辰日】【山泽损】【父病再占】$

巳火父母明现于初爻，春占木旺火相，断之即愈，彼因病势甚危，伊犹未决，次子又占，得渐之巽

<a class="anchorjs-link gua" id='次子占父病' href="#次子占父病"  data-anchorjs-icon=""></a>

$排卦：【卯月丙辰日】【渐之巽】【次子占父病】$

余疑曰：两卦俱当即愈，如何此卦亥水回头克父母，忽而悟曰：是也，前两卦巳火旺不受伤克，乃应目前之愈，此卦亥水克父，今冬难延，即到前令自占，此卦竟于前卦相同，再请夫人卜之，又得此卦。

余连见此卦，毛骨松然，有神乎？无神乎？占父亥水回头克父，自占病亥水克世，妻占夫亥水克夫，三卦雷同，同如一手推出，今冬之危，扁鹊亦难为矣，余且不言，只以前卦断目前之愈，问请医曰：卦中不得见，列位各见何如？曰：病势甚险，遂公议一方，对症便好，不然只看阴功德行耳，内有一位冷笑不言，余请问姓，答曰，姓寿，因私问曰：此公之祥，何如？彼曰：我可治之，不服我药，奈何。余暗嘱其子曰：太翁之病，须用姓寿者治之。次早寿姓来谢，余问将来何如？寿曰：目下不妨，今冬难保。余曰：公言与数相合，真神医也。果绝于亥月，余之不取伏神，多占几卦以决祸福而更稳。即知目前之生，又知将来之死，非多占之力耶？

李我平曰：古法用伏神虽有验，然伏神之衰旺休囚刑冲克害月破旬空亦有难于把握者，此谓多占两卦又有用神，真秘法也，以此之秘，急欲传世，真婆心也。或曰：多占两卦，虽有诗言，不敢再三，然亦有再占者，何为秘诀？余曰：既知再占，何故用神不现而寻伏神，伏神无用又寻互卦，互之不得又寻于化，况易冒变互章中所存占验，非惟牵强且错误颇多。

有子月戊寅日占官得困之兑卦

<a class="anchorjs-link gua" id='占官' href="#占官"  data-anchorjs-icon=""></a>

$排卦：【子月戊寅日】【困之兑】【占官】$

彼断曰：飞爻午之官已临破矣，巳官伏神长生于寅，至孟春必得升迁。余断之：黄金策曰，飞爻变爻俱无用神者，始寻伏神。此卦初爻寅木变出巳火官星，孟春官遇长生，且财爻独发亦生官矣。不曰变出之官而曰伏神者，何也？幸次卦伏神变爻皆巳火也。倘后人遇他卦，亦执此为法，用变爻乎？用神乎？非传世教 人之法而不取也。观于化章中之占验更为可笑。

有辛卯年丙申月子日占存亡

<a class="anchorjs-link gua" id='占存亡' href="#占存亡"  data-anchorjs-icon=""></a>

$排卦：【丙申月甲子日】【观之萃】【占存亡】$

彼断曰：水为子孙不现，却得丙月辛年，丙辛化水，后至亥月甲辰日申子辰合成水局，亥月而归。余断曰:世爻未土发动化出亥水子孙，是亥月即见子也，世与子孙亥卯未三合成局，明明父子相逢，何故而取于化？即使卦中亥水不现，子水日建亦作用神，叠叠用神而不取，左支右吾，以取于化，是误后人，非教后人也。