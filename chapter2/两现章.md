# 卷二

## 两现章第三十二

用神两现，如占父母卦中两爻父母者是也。舍其休囚，用其旺相，舍其静爻，而用动爻，舍其月破，而用不破，舍其旬空，用其不空，舍其被伤，用其不伤。此古法也。得其验者，应乎旬空月破，舍其不空，而用旬空，舍其不破，而用月破。

如未月庚子日占求财得风天小畜

<a class="anchorjs-link gua" id='占求财' href="#占求财"  data-anchorjs-icon=""></a>

$排卦：{未月庚子日}{风天小畜}{占求财}$

应临月建之财以克世，许之必得，彼问何时到手，余以次日辛丑冲动未财日得，却得于辰土出空之日，此乃舍其不空而用旬空。

未月甲午日占升迁得师之涣卦

<a class="anchorjs-link gua" id='占升迁' href="#占升迁"  data-anchorjs-icon=""></a>

$排卦：{未月甲午日}{师之涣}{占升迁}$

【断曰】：世爻极旺，既临日建又得月令作官星而合世，但卦中官星两现，一空一破，至辰年官而出空一定高升，然反吟于外卦，当得验者，去而复来，果于辰年，调于河南，五月因他故，又调回楚，十月而升督府，十年两调一升，皆应实空之年也。

又如亥月丙午日母占子何日脱厄，得豫之归妹

<a class="anchorjs-link gua" id='母占子何日脱厄' href="#母占子何日脱厄"  data-anchorjs-icon=""></a>

$排卦：{亥月丙午日}{豫之归妹}{母占子何日脱厄}$

余见卦中三现子孙，俱生世爻，午逢日建而静，两爻巳火逢月破许巳年脱厄，乃实破之年也，果脱厄于巳年。此乃卦中用神三现，而用逢破之爻也。

野鹤曰：余竟以月破而断年者，非只此一卦也。因此位老夫人之长公弃封疆而归，本人自身占过，申金子孙发动，动逢合乃应巳年；弟又占兄，申金兄动亦应巳年，此卦巳火子孙回头生世，虽逢月破，合前二卦故敢许以巳年，以卜易者一则全其灵机达变，二则卦要留神记之，若不留心记得前卦，此卦午火日建生世，何不许其午年，况午岁又是合世之年，何敢许其巳年，许巳年者，因合前卦而断也。
