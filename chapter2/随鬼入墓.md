
# 卷二

## 随鬼入墓章第三十

古有日墓、动墓、化墓之三墓。世爻随鬼入墓、本命随鬼入墓、卦身随鬼入墓、世身随鬼入墓。

觉子曰：执此数论，若逢辰戌丑未之日，竟不敢占卦，非世临鬼、即卦身临鬼、即本命临鬼，然又不独辰戌丑未日而他日亦不敢占，何也？卜卦之中不免有二三墓爻发动，非世命而入、即二身而入、及动而化墓、非世爻动化、即二身动化，再不然难保其本命不化墓也，一卦之中不必看刑冲克害破散绝空，凡占疾病凶危之事，只以随鬼入墓即知凶吉也，余屡于疾病之占卦，卦卦留神，见世爻旺者二身随鬼入墓而不死也。本命随鬼入墓而不死也，存留验，不验又试，试之不验，而再试之，一而十，十而百，全不验者，始尽删之，便是世爻用爻随鬼入日墓入动墓或动而化墓，亦是休囚无气始见危，若旺而有扶亦有求解。

如申月戊辰日占夫病癸亥命

<a class="anchorjs-link gua" id='占夫病' href="#占夫病"  data-anchorjs-icon=""></a>

$排卦：{申月戊辰日}{同人之离}{占夫病}$

【断曰】：妻占夫，亥水官星为用神，墓于辰日，乃夫星夫命皆入墓于辰日，古法断之必死，余曰：不独不死，明日愈。何也？辰日冲动戌土以生申金，因世爻亥水空亡不受其生，明日己巳冲起亥水，得遇金生，其病如失，果于次日大愈。

又如戌月甲寅日会试能联捷否？

<a class="anchorjs-link gua" id='会试能联捷否' href="#会试能联捷否"  data-anchorjs-icon=""></a>

$排卦：{戌月甲寅日}{小过之艮}{会试能联捷否}$

【断曰】：世爻随官入三墓，动墓，化墓，又入月德之墓，明岁辰年冲开墓库，发榜之期，又遇辰月冲开三墓，不独连登，定中状元。日月合成官局旺相当时，卦之全美，如玉无暇，果然如是。

又如申月己丑日占病壬申命得雷风恒

<a class="anchorjs-link gua" id='占病' href="#占病"  data-anchorjs-icon=""></a>

$排卦：{申月己丑日}{雷风恒}{占病}$

此卦日命随鬼入墓，世爻随鬼入墓，世身又落旬空，卦身又临月破，若执古法断之，百无一生，因世爻旺相，许未日愈，果起床于未日者，冲开丑墓之日而出也。古法以墓为沉滞昏迷之象，此说近理，此人病中不思汤药，昏昏沉沉，至未日忽然更醒，不药而愈，岂可一概谓之随鬼入墓也。

又如未月戊辰日占已定重罪可蒙赦免否

<a class="anchorjs-link gua" id='占已定重罪' href="#占已定重罪"  data-anchorjs-icon=""></a>

$排卦：{未月戊辰日}{蛊之损}{占已定重罪}$

世爻随鬼入动墓，又动而化墓，古以为凶，余以为吉。断日月生世，丑墓月破，破罗破网，容易而出。明岁酉年定蒙赦免。果于次年辰月蒙赦而出。余因屡试而得验者，只验世爻入墓有三：世爻随鬼入日墓，入动墓，动而化墓。此三墓者，自占看世爻，旺相者非真，代占看用神，用神旺相者非真，惟世爻休囚被克，而又入墓者，是也。墓神破，日月动爻冲破，亦非真也。墓破如破网，容易而出矣。

占功名，世旺得地，冲开墓库之年月成名，世若空破休囚，始终难成之象；占身命，世旺得地，冲开墓库之年月发迹。世爻空破休囚，终身寂寞，如日月之无光也；占出仕，出行得世旺得地冲开墓库之日月遂心。世若空破休囚，多见去而不返。占求财图利，世旺者，冲墓之日月而成，若空破休囚，终无成日；占婚姻，世旺得地及财爻有气而生世者，冲墓之日月而成，若空破休囚，非病于他乡即流落也；占胎产，子孙入动墓化墓者，旺则冲墓之日月即生。财爻空破休囚，妻遭产厄，子孙空破，子必危亡；占入公门，世旺得地，冲墓之年月如心，空破休囚，常遭枷锁刑狱；占家宅，世旺者，或得财爻生世，冲开之年月兴家。空破休囚，身衰家破。占祖茔者与家宅同；惟占新茔未葬者，旺相休囚皆不宜也；占偷关偷险，世爻旺相，又得生扶，难而无危，忧心难释，鬼在身边故耳；占讼事，世旺者得理，空破休囚被克者，必遭刑狱。

诸占世爻若旺，墓爻而值空破，待墓爻填实之日月而吉；世爻空破休囚者，又在墓爻填实这日月而凶。

古以世临破鬼，如占防患，祸患潜消，余以为非。月破既为白虎鬼，目下虽无妨，实破之年月非吉。

如申月己未日占贼来否得大畜之泰卦

<a class="anchorjs-link gua" id='占贼来否' href="#占贼来否"  data-anchorjs-icon=""></a>

$排卦：{申月己未日}{大畜之泰}{占贼来否}$

彼时土贼兴发常来，乡人了无宁日。一日忽报贼来，此人携妻而避，因小女未随，复去抱女，同遭贼害，夫应自身之死者，世临破鬼而入日墓，女之死者，上爻鬼变子孙之故耳。岂可谓世临破鬼，祸患消耶。

(鬼临月破，不动者不验。)

李我平曰：此论虽随墓令人刮目，每卦之动墓多见，倘再遇辰戌丑未之日，叠叠墓爻，若兼世命二身，非此即彼，以入墓也，真无暇他论，况诸书章不言及旺衰，概以随墓不吉，如占功名旺官临身，岂可曰履仕途而不返，占防灾世临月破又随鬼入墓，岂可竟曰无忧，颠倒凶吉，不得不为正之。