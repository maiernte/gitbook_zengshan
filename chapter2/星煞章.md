# 卷二

## 星煞章第三十三

###### 太乙贵人
 **甲戊兼牛羊 乙巳鼠猴乡 丙丁猪鸡位**
 **壬癸兔蛇藏 庚辛逢马虎 此是贵人方**

假令甲戊庚日占卦又中见丑未者即是贵人。

###### 禄神
**甲日到寅 乙初到卯 丙戌禄在巳 丁己禄居午 庚禄居申 辛禄在酉**

假令甲日占卦爻中见寅为禄乙日占卦爻中卯为禄余仿此。

###### 驿马
**申子辰马到寅 巳酉丑马在亥 寅午戌马居申 亥卯未马在巳**

假令子日申日辰日占卦爻中见寅即为马余仿此。

###### 天喜
**春戌 夏丑 秋畏 冬未**

假令春天正月占卦爻中见戌即为天喜，三月虽以戌为天喜，又为月破，若发动于卦中扶助旺相之用神者，以之为喜，不以为破，余仿此。

诸书星煞最多，余留心四十余载独验贵人禄神驿马天喜，然不能独操祸福之权，用神旺者见之愈吉，用神失陷虽有如无。

李我平曰：伏羲观奇偶以判阴阳，文王以爻辞而断凶吉，周公之后，决祸福于五行，易道穷矣，今兼吉凶煞星，不知起自何人。丧门拓墓大杀飞鹰，加此验语惊人，往往全无应验，易冒疾病章云：卜卦不死星煞不死用神煞(此处缺)，出尔反尔，后学何从，即如此书得验贵人禄神驿马亦必附和用神之旺相，即不能独操祸福之权。

予以为诚意先生千金赋曰：吉凶神煞之多端，何如生克制化之理，一言以敝之矣。