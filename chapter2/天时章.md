# 卷二

## 天时章第三十五

**天道旱涝不定，易爻阴晴可测**。古以晴雨之占，不可以有试其行术而轻渎鬼神，如亢旱求雨，涝则求晴，始可卜之。余曰：不然，正可以此试其术何也!

卦之微妙，初学难知，以人事而卜，不易得验；以天时而卜，目下即可得验。天时人事，皆不离五行。天时得验，人事验矣，余初学卜，皆赖天时之巧应，得其微妙之处。

**子孙为日月星斗，动则万里晴光**。黄金策以财动者，八方咸仰晴光，非也。子孙发动，万里无云，财以子孙为原神，财动虽晴，倘如子孙休囚空破，或现而不动，必不大晴，当有浮云薄雾。

如卯月甲午日占晴

<a class="anchorjs-link gua" id='占晴' href="#占晴"  data-anchorjs-icon=""></a>

$排卦：{卯月甲午日}{大壮之夬}{占晴}$

申金子动化进神，酉日碧天如洗。或曰：凡存占验，皆尚奇微巧验，此卦显而易见，何故录之？余曰：令初学者易知，由浅以入深也。奇验于理，后卷有之。

父母为雨雪雾霜，发则八方润泽。凡占，须以分看，或求晴、求雨、求雪、求霜，念专于一而神告矣。宜分请求于何地？神曰：域内晴否？或占本乡、或占本省、不然天下何日不晴？何日不雨？指其地而占之可也。法以父母为天地，天地闭塞，而日月塞，而日月掩藏，此亦近理。余以父母为厚云重雾，父动伤子，掩其日月也。所以父爻发动，云雾迷天，日月掩藏而雨矣。

如巳月甲戌日占天何日雨得小过之旅

<a class="anchorjs-link gua" id='占天何日雨' href="#占天何日雨"  data-anchorjs-icon=""></a>

$排卦：{巳月甲戌日}{小过之旅}{占天何日雨}$

因连日大晴，本日卯时占何时雨？即于辰时起云，辰末巳初雷雨大作，应辰时者，戌日冲辰父而暗动，雷雨大作者，戌化巳火鬼也。

**妻财天气晴明**。财动克父而生子孙，所以主睛。

如酉月乙巳日占本日阴晴，得升之恒

<a class="anchorjs-link gua" id='占本日阴晴' href="#占本日阴晴"  data-anchorjs-icon=""></a>

$排卦：{酉月乙巳日}{升之恒}{占本日阴晴}$

此卦丑土财动化出午火子孙，上半日虽晴常有浮云掩日，至午时之后满天红日无云，所以财爻虽主晴明，难免无云，至午时而见子孙，始大晴也。

**官鬼雷霆雾电**。官鬼乃父母之原神，动则生父，故主雾霆雷电。或应雷霆，不拘春复秋冬，方可执以为雷霆雾电看是也。

如巳月丁卯日占天何日雨得恒之大过

<a class="anchorjs-link gua" id='占天何日雨' href="#占天何日雨"  data-anchorjs-icon=""></a>

$排卦：{巳月丁卯日}{恒之大过}{占天何日雨}$

世爻酉鬼暗动，申鬼明动化进神，本日申时，霹雹擎天，远方大雨，而本处洒来几点，或曰：因父爻月破。予曰：非也，父爻若动，虽临月破，亦作大雨。

**应乃太虚，逢空雨晴难定，世为大地，受克天变非常**。觉子曰：占雨用父爻，占晴用子孙爻、财爻，世应何干？余曾占雨占晴，一卦不现，再占两卦。六爻不动者，务必求其动而验之。何故而曰雨晴难定？假使人间趋避，亦可答曰我难定耶？至于世爻受克而天变者，系偶然凑合一两卦耳，何得以之为法？余常占得官父兄爻克世者不少，未见天变，此两句宜删之。

**若论风云全凭兄弟**。兄弟发动，虽主风云乃云淡风轻之景，非晴非雨之天。每见兄动而日月于云中穿走，怎隐乍出现。

如午月丁亥日占本日阴晴得遁之否

<a class="anchorjs-link gua" id='占本日阴晴例二' href="#占本日阴晴例二"  data-anchorjs-icon=""></a>

$排卦：{午月丁亥日}{遁之否}{占本日阴晴例二}$

或曰：兄动为风云，今日还是阴天。余曰：申金兄爻为云，化卯木财爻，是由云雾中变出日色之象，果一日阴云申时而见日色，次日卯时大晴。

**更详四季推辞，须配五行参决**。黄金策曰：父母爻四时主雨，若临金水雨大而不止，若临火土雨小而不久。觉子曰：此系不论衰旺四时，皆以父临水则雨大，临火则雨小。既不论衰旺如何，后章又曰：父持月建必然阴雨连旬，假使巳午未月火土当令之时，正大雨施行之际，若值父临火土而动，如以旺衰而论，父旺当主阴雨连旬；若以五行来决，论火土者当断之雨小。古法之错，何以不删？更可笑者，旧注有云，冬天以子孙为霜雪，以子孙为霜雪，倘值冬令占晴，以何爻而用？明昔贤悖理之廖，当时而不省悟者，何也？

如子月己亥日因连日雪占何日晴得观之比

<a class="anchorjs-link gua" id='连日雪占何日晴' href="#连日雪占何日晴"  data-anchorjs-icon=""></a>

$排卦：{子月己亥日}{观之比}{连日雪占何日晴}$

【断曰】：两爻火鬼暗动，今日还是阴天，卯木财爻化出子孙子水，明日卯时必晴。果于次日卯时，云开日出，此子水者既临月建，又有亥月拱之，旺之无比。若以之为霜雪，不独不晴，既当雪深十尺。所以占天时，不论旺衰，亦未有以子孙为霜雪也。

**晴或逢官，为烟为雾**。旧注卦得时兆，爻中又有鬼动者，必须有浓云重雾，或恶风晦暗，冬或大寒，夏或大热，非风和日霞之天。余以此论有理，但须分别时辰。

既如辰月己卯日占本日阴晴得屯之临

<a class="anchorjs-link gua" id='占本日阴晴例三' href="#占本日阴晴例三"  data-anchorjs-icon=""></a>

$排卦：{辰月己卯日}{屯之临}{占本日阴晴例三}$

断日寅木子孙化进神，今日大晴，五爻戌土鬼动，戌亥时必主黑云。果于戌时，星辰无光。若以一日之烟雾断者，错也。

**雨而遇福，为电为虹**。卦得有雨之象，子孙亦动者，非有闪电，则有彩虹，余以之为非。

三合成财问雨难堪八卦。三合财局子孙局者，主晴.三合父局主雨，三合鬼局，黑雾迷天或雷电闪烁，三合木局主风。

五乡连父晴怪杀临空。旧注谓父爻空而无雨，子孙及财爻空而不晴。余常占雨，父母休囚不动，果是难望。若值空者，勿谓无望，常得父爻动而逢空，不应冲空之日，则应填实之期。百试百验，财与子孙空者，同此。

财化鬼阴晴不久。旧注系财化鬼阴晴未定，非也。

如巳月甲寅日因连日晴占何日雨，得既济变蹇

<a class="anchorjs-link gua" id='连日晴占何日雨' href="#连日晴占何日雨"  data-anchorjs-icon=""></a>

$排卦：{巳月甲寅日}{既济变蹇}{连日晴占何日雨}$

若以财化鬼阴晴未定，此卦卯木子孙化辰土鬼，岂可曰阴晴两来，殊不知卯木子卯日晴，辰土鬼日天变则不晴矣。余断辰日天阴，巳日必雨。何以知其巳日雨？卦中申金父爻暗动，动而逢令之日，果于辰日天变，巳日大雨，故曰，子孙爻、财爻、化鬼，晴之不久，父爻动化子，乃雨之不久，非阴晴而难定。

**父化兄风雨靡常**。父化兄，父化鬼或卦中父动兄动皆主风雨交作，若论前后，动者为先，变者为后，既如兄化父先风而后雨，鬼化父春夏占者先雷后雨。觉子曰：鬼动虽为雷电，应雷者少，黑云者多，不可执之。

**父化子雨后晴明，弟化孙云开日出**。旧注系母化子，长虹满带，非也。

如午月乙卯日因连日雨本日亦雨，占何日晴

<a class="anchorjs-link gua" id='占何日晴例二' href="#占何日晴例二"  data-anchorjs-icon=""></a>

$排卦：{午月乙卯日}{明夷变艮}{占何日晴例二}$

余曰：今日酉时必见红轮西堕，明日还见阴天。彼曰：何也？余曰：六爻酉父化子，今日酉时落日。初爻卯木化辰鬼，明朝辰日必是阴云。果于酉时忽然天开，见日色。次日迷云而雨。

**父持月建必然阴雨连旬**。旧注；父母临月建而动者雨必不止，野鹤曰：此以旺衰而言，余试不验。

如午月丙午日占何日雨得大壮之升

<a class="anchorjs-link gua" id='占何日雨例二' href="#占何日雨例二"  data-anchorjs-icon=""></a>

$排卦：{午月丙午日}{大壮之升}{占何日雨例二}$

又如申月丙辰日占何日得晴坎之困

<a class="anchorjs-link gua" id='占何日晴例三' href="#占何日晴例三"  data-anchorjs-icon=""></a>

$排卦：{申月丙辰日}{坎之困}{占何日晴例三}$

前卦午火父动，未时一阵大雨而酉时既晴。后卦申金爻动庚申日雨辛酉半阴晴，亥时大晴。前卦不惟父持月建，且临日辰，从卦父持月建，辰日生之，旺莫如此也。似此之旺且无风雨连旬，而况他乎？余试天时，兄坐长生，才能定风累日。

如辰月戊申日占本日阴晴得中孚之小畜卦

<a class="anchorjs-link gua" id='占本日阴晴例四' href="#占本日阴晴例四"  data-anchorjs-icon=""></a>

$排卦：{辰月戊申日}{中孚之小畜}{占本日阴晴例四}$

丑土兄动化进神临月令，父长生於申日，若论旺衰，旺之无比，并不见，狂风累日，只见一日阴云而已。或曰：兄动化进神不见狂风者，以何爻而至狂风？余曰：水动化进神乃狂风可。

**父财无助旱涝有常**。旧注：官鬼空伏，父母无气，而财爻旺动者必旱；子孙空伏，妻财无气，而父爻旺者必涝，再遇日月动爻扶者，涝必至於浸没。觉子曰：若重旺衰，此论何当无理？余存四十余年之占验，天时无日不占，时当涝者鬼动亦雨，兄动亦雨，父鬼休囚无气者动亦有雨。时当旱者，父持月建，亦不过浓云重雾而已。故章有云，竟发父官，连朝风雨，凡卦中父鬼乱动而雨水连续而不止也。

**福德带刑日月必蚀**。此乃特占日月之论，不可以占阴晴之卦偶而凑合者而弃断也。

**雨嫌妻位以逢冲**。占雨倘父爻不动而妻财暗动者还主晴明。占晴若子财不动而父母暗动者还主雨。

**晴利父官而化退**。旧系晴利父爻之入墓成动而化墓，必主晴明，余以为非父爻入墓，冲开之时则雨。何得利于占晴？惟父动化退神，势必晴也。

如丑月戊辰日久雪占晴，得随之震。

<a class="anchorjs-link gua" id='久雪占晴' href="#久雪占晴"  data-anchorjs-icon=""></a>

$排卦：{丑月戊辰日}{随之震}{久雪占晴}$

【断曰】：鬼化退神雨将止矣，果于酉时雾散天开。凡得父化退神，雨亦将止。兄动化退神，云将开。于子孙财爻化退神者，晴不久矣。

**子伏财飞淡云雾轻**。旧系子伏财飞曝夫犹抑，谓财动虽主晴明，若子孙休囚空伏乃阴晴之象。余以此论是理，此章首句，原系“妻财发动，八方咸仰晴光。”余故改曰：“子孙发动，万里晴光”。

**父衰鬼旺少雨浓云**。占雨以父爻为主，若父爻不动且不暗动，而官鬼者动必主浓云厚雾而无雨。倘爻变出父母者不拘旺衰皆主有雨。

**卦传暗冲虽空有望**。父母官鬼静而逢空，日建冲之主雨。子孙财爻静而逢空，日建冲之主晴，木临兄鬼静而逢空，日建冲之主风。兄弟临空日建冲主轻风薄雾。

如巳月己卯日占何日晴得离卦

<a class="anchorjs-link gua" id='占何日晴例四' href="#占何日晴例四"  data-anchorjs-icon=""></a>

$排卦：{巳月己卯日}{离为火}{占何日晴例四}$

酉财旬空，本日日建冲动，次日即晴，乃应动而逢冲之日。

**福兴被克，冲则成功**。卦中子孙爻动化回头克，或被动爻克，须待冲去克神之日始晴。父财动而被克亦同此断。

如丑月甲戌日占何日雨得震之豫卦。

<a class="anchorjs-link gua" id='占何日雨例三' href="#占何日雨例三"  data-anchorjs-icon=""></a>

$排卦：{丑月甲戌日}{震之豫}{占何日雨例三}$

【断曰】：父母子水动被未土回头克，丑日雨。应丑日者，冲去未土合起父母，故雨。

「木动生风，风伯肆虐」(缺)
「金空则响，电母施威」(缺)

如辰月癸卯日因晴占何日雨。得蹇卦

<a class="anchorjs-link gua" id='占何日雨例四' href="#占何日雨例四"  data-anchorjs-icon=""></a>

$排卦：{辰月癸卯日}{水山蹇}{占何日雨例四}$

或曰：卦中辰戌父爻，月建又是父爻，明日辰日冲动，戌父必然有雨。余曰：戌临月破，如何有雨？阴云而已，果于次日常见阴云。

冲则应，填则实，最喜动空。人以为空则无功，殊不知动而空者，占晴占雨若非冲空之日，定应填实之朝。

如未月丙午日占何日雨，得离之旅

<a class="anchorjs-link gua" id='占何日雨例五' href="#占何日雨例五"  data-anchorjs-icon=""></a>

$排卦：{未月丙午日}{离之旅}{占何日雨例五}$

【断曰】：卯木父动临于旬空，己酉若不雨，卯日必雨。或曰：如何定在两日？余曰：不难，再占一卦。得离卦不动。余曰：此卦还以前卦相同。

再占一卦又得，艮之谦卦

<a class="anchorjs-link gua" id='再占何日雨例五' href="#再占何日雨例五"  data-anchorjs-icon=""></a>

$排卦：{未月丙午日}{艮之谦}{再占何日雨例五}$

【断曰】：甲寅日阴云，乙卯日必雨，辰日而又晴矣。彼曰：何余知止？余曰：此卦又是寅木鬼动值旬空，出空之日，必定天变。前卦卯木父变辰土子孙，故知卯日必雨辰日必晴。果于寅日云卯日大雨辰日大晴。所以动则不为空矣。

**占雨遇财动，欲雨须得财墓绝**。雨须宜父动鬼动，倘父鬼不动，又见妻财子孙动者，须待财爻入墓或临绝之日有雨。占晴须于财动，倘若父母发动，须得父爻临墓绝之日方能得晴。

如戌月丙午日占何日雨。得坎之井卦

<a class="anchorjs-link gua" id='占何日雨例六' href="#占何日雨例六"  data-anchorjs-icon=""></a>

$排卦：{戌月丙午日}{坎之井}{占何日雨例六}$

或曰：今日占雨，如何有动财爻，想是大旱，而无雨也。余曰：非也，化出酉父，酉日就当有雨。但因日建，又因午火，必待戌日午火入墓，方晓有雨。果于酉日天变，戌日而雨，午火财爻墓于戌也。

**占晴逢子动，望晴只待子逢生**。占晴得子财动，占雨得父动，后逢长生之日应之。

如卯月丁巳日占何日雨：得涣之坎卦

<a class="anchorjs-link gua" id='占何日雨例七' href="#占何日雨例七"  data-anchorjs-icon=""></a>

$排卦：{卯月丁巳日}{涣之坎}{占何日雨例七}$

卯木父动，当应在卯戌日，而雨却应长生亥日。

**竟发父官，连朝猛雨**。卦中父鬼重叠或又鬼变父，父变鬼，父化兄，兄化父，或连日又占并不见子孙财爻发动者，一定连旬风雨。

如午月乙卯日占何日晴，得晋之归妹。

<a class="anchorjs-link gua" id='占何日晴例五' href="#占何日晴例五"  data-anchorjs-icon=""></a>

$排卦：{午月乙卯日}{晋之归妹}{占何日晴例五}$

【断曰】：父鬼叠见，乃连朝风雨之象。次日又占，又是鬼父同动，果雨旬日。

**多逢财子，累日明晴**。

未月甲午日占何日雨。得屯之中孚

<a class="anchorjs-link gua" id='占何日雨例八' href="#占何日雨例八"  data-anchorjs-icon=""></a>

$排卦：{未月甲午日}{屯之中孚}{占何日雨例八}$

大旱望云雷，卦中父爻不动，子孙重叠化进神，疑其木爻入墓之日必雨。又令他日占之，又得财爻子不动，次日又占并无父动鬼动，知其旱矣，果然两月不雨。

**卦得反吟晴雨终须反复**。

如辰月庚寅日占何日晴得观之升

<a class="anchorjs-link gua" id='占何日晴例六' href="#占何日晴例六"  data-anchorjs-icon=""></a>

$排卦：{辰月庚寅日}{观之升}{占何日晴例六}$

【断曰】：卯木财现，明日必晴。但卦得内外反吟，晴而还雨，果于次日晴还又雨。

**爻逢伏象，旱涝必待冲开**。伏吟卦动如不动，子财动者，冲开之必晴，父爻动者，冲开之日必雨。

如辰月甲戌日占雨，得大壮变震卦。

<a class="anchorjs-link gua" id='占雨' href="#占雨"  data-anchorjs-icon=""></a>

$排卦：{辰月甲戌日}{大壮变震}{占雨}$

占雨，父爻不动，兄鬼同动，木动生风，无雨而有风也。既于本日申时冲开寅木，扳木狂风。

**合父鬼冲开有雷则雨，合财兄克破无风不晴**。父母合住本主不雨，若遇鬼冲动者，须待必雷震而后有雨。卦中若无鬼爻动而他爻冲动者亦有雨。他爻又无冲动者，须待冲开之日有雨，财子两爻被合亦同此推。

觉子曰：合父鬼冲开之日必雨，合财子冲开之日必晴。必雷有风者仍然耳，不它执之。半晴半雨卦中财父同兴。

旧注：妻财父母同兴，或是子孙鬼爻同动，必然半晴半雨。余以此论亦谬，殊不知各因其时。

如酉月癸未日占何日晴。得讼之随卦。

<a class="anchorjs-link gua" id='占何日晴例七' href="#占何日晴例七"  data-anchorjs-icon=""></a>

$排卦：{酉月癸未日}{讼之随}{占何日晴例七}$

此卦子孙父母同兴，寅木父化火兄，又是一日阴雨，至戌时，天开而见星斗，应戌时晴者，戌土子孙而值时也。

又雨又晴，爻上母子皆动。如巳月丙申日占何日晴得临之蒙

<a class="anchorjs-link gua" id='占何日晴例八' href="#占何日晴例八"  data-anchorjs-icon=""></a>

$排卦：{巳月丙申日}{临之蒙}{占何日晴例八}$

卦中父母子孙皆动，因巳火父空，亥日冲空则雨。亥日而雨，即于亥日酉时晴，应酉时者，上爻动出酉金子孙之故耳。前卦父兴子孙同动，戌土子孙应本日戌时晴。后卦父兴子孙同动应他日之雨晴之时也。觉之占远应近可积为神。

如酉月初五戊子日占中秋雨。得小过之丰卦

<a class="anchorjs-link gua" id='占中秋雨' href="#占中秋雨"  data-anchorjs-icon=""></a>

$排卦：{酉月戊子日}{小过之丰}{占中秋雨}$

卦中辰父发动，当许中秋有雨，殊不知应在初九辰日即雨。

即于壬辰日又占中秋晴否癸巳日又占，得屯之中孚

<a class="anchorjs-link gua" id='又占中秋晴否' href="#又占中秋晴否"  data-anchorjs-icon=""></a>

$排卦：{酉月壬辰日}{屯之中孚}{又占中秋晴否}$

一卦财动，一卦子动，不见父鬼爻动，知其晴，果于中秋夜，月明星稀。

诚得卜日应时，方得其奥。

辰月癸巳日占甲午日，临造此日有雨否

<a class="anchorjs-link gua" id='占甲午日雨否' href="#占甲午日雨否"  data-anchorjs-icon=""></a>

$排卦：{辰月癸巳日}{遁之咸}{占甲午日雨否}$

彼以父动有雨，余曰：应时日看，今日申戌时而无雨者，明日必有雨也。果于本日申时雨。彼：又是如何申时雨？余曰：戌土是长生在申。又问：雨至何时？余曰：父化退神，雨不久。明日必晴。果于次日大晴，野鹤曰：或向余曰：有动而逢合、逢值，可能只知其日也。余曰：昔人不知多占之法，亦不明其此理，错断有之，天机未必全泄，全在人之变通。圣人立教设此天时，教人以验人事。即如子孙持世发动，占天时者皓日当空，无云点缀。乃至墓绝之日，黑暗无光。若占身命，烈烈轰轰，扬扬得志，后逢墓衰之年，灾非同至。余言：教人以天时而验人事，取效之速。今欲久知一日者不难，曾因官长有事，命在旦夕，因占得子孙持世，劝之勿忧，必蒙赦免。彼不肯信，意欲先寻自尽。余设法。

酉月丙子日占何日雨得蒙之临卦

<a class="anchorjs-link gua" id='占何日雨例九' href="#占何日雨例九"  data-anchorjs-icon=""></a>

$排卦：{酉月丙子日}{蒙之临}{占何日雨例九}$

上下寅木父动，明知寅日必雨，再叫人占何日雨，又得大壮之泰卦

<a class="anchorjs-link gua" id='再占何日雨例九' href="#再占何日雨例九"  data-anchorjs-icon=""></a>

$排卦：{酉月丙子日}{大壮之泰}{再占何日雨例九}$

前卦寅木父动，当应寅日，此卦午火父爻长生于寅亦是。又叫人再占，得随之屯

<a class="anchorjs-link gua" id='三占何日雨例九' href="#三占何日雨例九"  data-anchorjs-icon=""></a>

$排卦：{酉月丙子日}{随之屯}{三占何日雨例九}$

又见亥水父动知寅日必雨也，何也？亥水父动，动而逢合之日，亦应寅日。

又至寅日五更又占本日何时有雨得睽之履

<a class="anchorjs-link gua" id='本日何时有雨' href="#本日何时有雨"  data-anchorjs-icon=""></a>

$排卦：{酉月戊寅日}{睽之履}{本日何时有雨}$

余以前三卦俱应寅日而雨此，卦未土动化出申金子孙，此应一爻独发，知其未时必雨申时大晴，清晨往彼安慰之曰：卜公之卦子孙持世无灾，公不肯信，试看今日未时雨，申时晴者，公知我卦之灵，从此不须忧也，彼留於家，见午末未初雨从西南而来，未时大雨，申时云散天开。合家齐曰：真神卦也。余曰：既知天时，何难知其人事？公宜宽心，过半月，果蒙恩赦。或日：未土兄动，如何指定未时必雨？余曰：神已报定寅日雨，今日再问者，又报晴时，不然目下已是晴天，如何又现申金子孙？申时晴耶。全在灵机变通耳。



