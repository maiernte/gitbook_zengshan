# 卷二

## 增删《黄金策千金赋》第三十四

动静阴阳，反复变迁。前动变章注解明白。

太过者损之斯成。旧注主事爻重复太多，事不专一，故宜损之。且如土为主事爻多，卦中多逢丑戌辰未，谓之大过，须待寅卯月日克制土爻，然彼成事，或占时得遇寅卯日月亦好。

野鹤曰：不独后逢寅卯月日，得逢辰月辰日者，或许成事，何也？辰乃土之墓库，谓之用爻重叠，须墓库以收藏是也，余仿此。

不及者益之则利。何为不及？若主事爻只有一位，又不旺，谓之不及，其事难成。且如金为主事爻，若在夏天占得休囚死煞，若得日辰动爻生之，或得后来逢生助之日月，皆有利益，其事亦成。余以此论是理。但要主事爻原有根蒂，衰而逢生者，如旱苗得雨也，勃然而兴，故谓之有扶有助，衰弱休囚亦吉。只恐衰弱无助，休囚失陷，虽逢生合，亦难生矣，岂不闻制中弱主，难以为持。

生扶拱合，时雨滋苗。克害刑冲，秋霜杀草。前五行生克、三合六合章、月将日辰章，三刑六害章，注解极明。

长生帝旺，争如金谷之园。死墓绝空，乃是泥犁之地。前《生旺墓绝章》、《空亡章》详之。

日辰为六爻之主宰，月将是万卜之提纲。前《日辰月将章》详之。

最恶者岁君，宜静不宜动。岁君乃当年之太岁是也。或旺动暗冲克世爻，占年运者，必须是一年中的大事。占官事的，一定得是朝廷的大事，占卜升迁官运以及占卜面圣朝君，或者占卜向圣上请功的，皆宜太岁生合世爻，动而生世更吉。最忌刑冲克世。除此数占之外，皆与他要等也。何也？太岁虽司一年之令，尊而不亲，难仰吉凶，皆不及日月。古以太岁不理家庭琐事，此理是也。所以太岁冲爻为岁破不以为凶，合爻为岁合不以为吉。爻之衰者，太岁不能生之，爻旺者太岁不能制之，遇月破者即破，逢旬空者旬空，此非月建日建力也？

野鹤曰：作当年祸福，不以为重，作后世之吉凶，其实不轻。且如主事爻属木爻，卦中申酉金动，谓之木被金伤，纵使木旺金衰，目下可保无事，后遇申酉岁难免其殃。

如巳月壬子日占乡试得水地比

<a class="anchorjs-link gua" id='占乡试' href="#占乡试"  data-anchorjs-icon=""></a>

$排卦：{巳月壬子日}{水地比}{占乡试}$

巳月父爻当月建文星旺矣，独嫌官星持世，卯木旬空，许之卯科方得遂意。子年占，果于卯年登科。卯年者，太岁填实不空也。

不验者身位，宜删而不宜存。旧系最要者身位，喜扶而不喜伤。原注有云，古用身世而不验，故用卦身。野鹤曰卦身亦不验，亦用世爻。或曰间有验者。余用世爻，百发无不百中也。然间有之验，乃偶然凑合耳，何足为法。

世为己，应为人，大宜生合。世为自己，应为他人，凡兼彼此之事，兼而用之，欲他扶助我者，喜应爻生合世爻。我欲代他而谋事者，亦世爻而生应也，兼彼此而不应也。

如卯月辛巳日占自陈何如，得恒之升

<a class="anchorjs-link gua" id='占自陈何如' href="#占自陈何如"  data-anchorjs-icon=""></a>

$排卦：{卯月辛巳日}{恒之升}{占自陈何如}$

余曰：酉官持世破而且空，又动出午火，相克，不独削职，须防五六月还见凶灾。或曰，幸得世应相生，又变升卦，必相救解，余曰，自占自陈，与应何干，此迂腐之论也，果于五月下狱。

动为始，变为终，最怕交争。动爻为事之始，变爻为事之终，不宜互相冲克。

应位遭伤，不利他人之事，世爻受制，岂宜自己之谋。自占者，宜世爻旺相，或临日月，或日月动爻扶助，或动而化吉，诸占皆吉。占他人以应爻为用，喜他旺者，宜临旺相之地，又宜日月动爻以生扶；喜他衰者，宜临墓绝空之乡，及被日月动爻冲克。

世应俱空，人无准实。世空自己不真，应空他人不实，世应俱空，彼此皆无准实。

内外竞发，事必翻腾。卦中动爻少者，吉凶自有条理，容易剖断。若内卦外卦纷纷乱动，则吉凶不定，必人情不常，事体反复，全无定论，须再占一卦，合而决之。

世或交重，两目自顾瞻于马首。

应如发动，一心似托于猿攀。旧注世应皆不动，动则反复不常，如马首，似猿攀，意以无宁。

野鹤曰：吾不敢以之为是，亦不敢以为非。此乃用不旺，象不成之说也。若用爻得地，大象当成，世动不受克制，应动三合世爻，图事成之更速。
用爻有气无他故，所作皆成。

**主象徒存更被伤，凡谋不遂。**用爻及主象，即主事之爻也。或旺有生扶，或有气并无他爻克制，事之必成。倘衰弱无力又逢克制，虽则出现亦无用矣。

**爻遇旬空，逢冲而有用。**旬空得遇日辰冲者，谓之冲空，实不为空，反为有用。倘动爻空者，日辰冲之更实。

**合遭破以无功。**旧注爻相合，如两人同心，事必克济。若日月动爻冲克者，则为合处逢冲。须防小人挑唆，合好之中，以生疑忌。只在自为之事者，亦被旁人挑阻，我事难成。余得验者，凡三合六合，虽不宜目下日月动爻冲克，又宜后来之月冲开。正所谓如逢合住，冲破成功。且如爻中寅与亥合，事若在申巳之日月方成其事，余仿此。古之不动，宜为之合，非也，两爻皆动，始为合。

**动空化空，皆成凶吉。**旧系必成凶。余得验者，动不为空，动而化空，亦不为空，吉凶皆应冲空实空之日，予故更之。

**刑合克合，终见乖淫。**旧注合者，和合也。见之为吉，殊不知合中有刑有克，毕竟不合。用午字为财爻，寅为福神，因午字带自刑，名为刑合，不以为合，而为刑也。野鹤曰：午既自刑，乃自有刑害之祸，得福神而作合，是救解其祸矣，反不为吉者，非也。余尝得验，世爻午火，化未相合，已定重刑，后竞得释放，免于灾祸。

**动逢合而绊住。**旧注忌神动逢日月相合，则不成凶。原神动逢日月合住则不济事。此亦有理，余得验者，后逢冲开之日月，吉凶俱成。

如未月庚寅日占官运。

<a class="anchorjs-link gua" id='占官运' href="#占官运"  data-anchorjs-icon=""></a>

$排卦：{未月庚寅日}{革之既济}{占官运}$

【断曰】：世临亥水，今岁子年，太岁拱扶，九五酉金，虽不发动，亦有生意。世爻又化回头生，又得日辰相合，六爻未土官星当权得令，仕途平坦，如顺水行舟也。惟疑权操两省，不为不当，如何兄爻持世，财伏被克，此美中不足也。公问，后日何如。余曰：防巳年太岁冲害，刑申，不无蹭蹬荣归之日，只落得四海一空囊耳。果于巳年被论，宦囊消索。此乃世逢合而绊住，逢冲之年月则开。

**静逢冲而暗兴**。暗动章注解极明。

**入墓难克**。旧注墓者，滞也。忌神入墓不克用神。且如木为用神，金为忌神，若在丑日占者，金入墓矣，焉能克木。卦中动出丑爻，亦向此推。金爻动而化丑亦是，余仿此。

野鹤曰：是则是也，屡见后逢冲开墓库日，依然木被金伤。

**带旺非空**。旺者乃旺之爻而遇旬空不作空论，倘遇本日之日辰冲者，谓之空逢冲而有用，遇后日之日辰冲，谓之冲起，过此一旬而出空者，谓之填实，但不为之空也，倘若发动更不为空。

**有助有扶，衰弱休囚亦吉**。此指主事爻而言，且如主事爻无气本为不美，若得日辰与动爻生扶拱合，即为得助，与前不及者益之则利相同。

**贪生贪合，刑冲克害皆忘**。此亦指主事爻而言，且如主象临卯木，遇申爻动而克之，卦中动出亥水，申金贪水之生，不来克木。又如主事爻临子水欲卯木动而相刑，若得旁爻动出戌字，卯与戌合，不来刑子，此乃贪合忘刑。

又如用爻临巳字，卦中动出亥水，动克一火，若得卯木同动，亥卯未合成木局，反来生火，亦谓之贪合忘克忘冲，余皆仿此。

**别衰旺以明克合，辨动静以定刑冲**。衰旺克合，前五行生克章及四时旺相章中已注明白。动静刑冲，前动变章已注明。

**并不并因多字眼，合非合因少支神**。旧注卦爻既成，未免有刑冲并合，然多一字不成其名，少一字亦不成刑冲并合之名也。且如子日卜卦，卦中有一子字而谓之并，若有二字则分开而太过也，名虽为并，其实不能并之，二午则不冲，二卯则不刑，二巳则不克，此多一字，不成刑冲克害之名。

野鹤曰：若爻中二子不合二丑，名为合，不成者，亦有理也。若以日辰不能并爻出之二子不能冲爻中之二午者非也，日月如天，无处不沾雨露，不然何以为之巡查六爻之善恶。

即如丑月壬子日占讼

<a class="anchorjs-link gua" id='占讼' href="#占讼"  data-anchorjs-icon=""></a>

$排卦：{丑月壬子日}{天山遁}{占讼}$

断：世临午火，子日冲之，休囚为日破，不为暗动，今日若审，必有责罚，果于本日见官责杖二十，此即卦见二午，岂可谓之一子不冲二午耶，又曰寅巳申为三刑，若有寅巳二字，而无申字，或有寅申二字，而无巳字，但少一字，不成三刑，又曰亥卯未为三合，卦有二，内少一字者，不成三合。

野鹤曰：此二者皆非其说，殊不知虚一待用，待后时之月日可以填之。

如巳月未日占久病得困之兑卦

<a class="anchorjs-link gua" id='占久病' href="#占久病"  data-anchorjs-icon=""></a>

$排卦：{巳月己未日}{困之兑}{占久病}$

【断曰】：世爻寅木化出巳爻，寅能刑巳，三刑少申字，防申日之危，果卒于申日，此乃少一字，得后来之申日补之，岂可谓少一字不成三刑耶。

如酉月乙巳日占升迁得泽地萃之天地否

<a class="anchorjs-link gua" id='占升迁' href="#占升迁"  data-anchorjs-icon=""></a>

$排卦：{酉月乙巳日}{萃之否}{占升迁}$

【断曰】：巳火官星持世由临日建，卜书曰官临日月即升，且巳日冲动亥月与发动之未爻，欲成三合，因少卯字，明年卯月必升，此乃虚一待用，果升于卯月，岂可谓之少一字不成三合耶。

**爻遇令星物难我害**。日辰月建章注解极明。

**伏居空地事与心违**。伏，伏神也。伏也又空，诸事难成之象。

旧存占验丙申日占文书

<a class="anchorjs-link gua" id='占文书' href="#占文书"  data-anchorjs-icon=""></a>

$排卦：{子月丙申日}{地天泰}{占文书}$

【断曰】：以父母爻为用神，此卦六爻无父母巳火，父母伏于妻财寅木之下，又遇旬空，所以文书不成。

野鹤曰：伏而又空，事之不成者是也。但此卦文书之不成者，非因空也，乃因飞神在寅，伏神在巳与申日作三刑之故耳，何也。申日冲动，寅木以生巳火谓之飞来生伏得长生，伏神既得长生，则为有气不空，不然何以谓之飞不冲开亦枉然，余故曰：非因空也，三刑也。

**伏无提携终徒耳，飞不冲开亦枉然**。凡用神不现，伏于卦中，须宜月建日辰，冲开飞神，生合扶起飞神，即为有用。

**空下伏易于引拔**。伏神不空而飞神空，易于出现，何也，飞神即空，乃上无压住之爻也，而伏神再得月建日辰生扶拱合，脱然出矣。

**制中弱主难以维持**。用爻休囚又被月建日辰制服，纵遇生扶，亦不济事也。

如辰月丙辰日占地下忽然起五色之光疑有古窖。

<a class="anchorjs-link gua" id='占古窖' href="#占古窖"  data-anchorjs-icon=""></a>

$排卦：{辰月丙辰日}{鼎之蛊}{占古窖}$

余曰：财伏而空，全无影响，伊曰：既是无财，何故有五色之光，余曰，乃妖气也。彼时人人望财，议论纷纷，有曰子动爻中，兄弟交重偏有望，此卦兄动生子，子动生财，又是内卦合成金局生水旺，何曰无财。余曰，尔知其一，不知其二，子孙虽旺，不生无蒂之财。子水伏而有空，又被日月飞神克制，财从何来，后竞掘之，掘破缸一口，尽是瓦屑泥土。

**日伤爻真罹其祸，爻伤日徒受其名**。日月如天如君，六爻如臣如万物。日辰能刑冲克害得卦爻，而卦爻不能刑冲克害日月。

**墓中人不冲不发**。旧注大抵用爻入墓，则被阻滞，诸事费力难成，须得日辰动爻冲破或克破其墓，方有力也。

如戊寅日占财得同人之乾卦

<a class="anchorjs-link gua" id='占财例一' href="#占财例一"  data-anchorjs-icon=""></a>

$排卦：{辰月戊寅日}{同人之乾}{占财例一}$

用爻入墓，喜得日辰克破，后果得财。以用空入墓许以无财者，非也，殊不知虽空而遇冲，冲空则实，虽墓而克破，破墓则开。

野鹤曰：此极有理，屡试屡验，但要用神有力，方可许之，倘若用神休囚无气，虽遇冲开之日，亦难发矣。

如未月戊辰日占年运。

<a class="anchorjs-link gua" id='占年运' href="#占年运"  data-anchorjs-icon=""></a>

$排卦：{未月戊辰日}{复之谦}{占年运}$

【断曰】：世爻子水是申子辰三合水局，不宜日月克世，世爻化回头克，动爻辰土又克，此乃世爻休囚无气也，卯年占，卒于午年，应午年者，世临岁破之年也，岂可谓之墓中人不冲不发耶。

**身上鬼不去不安**。诸占最怕克世，独官鬼持世者，若非职役之人，最宜日月动爻相冲克，反为吉矣，何也，非克世爻，乃克去身边之鬼。

如午月癸丑日占妻病

<a class="anchorjs-link gua" id='占妻病' href="#占妻病"  data-anchorjs-icon=""></a>

$排卦：{午月癸丑日}{萃之比}{占妻病}$

问来人病得几时，彼曰三月病起，余曰卯日财空，明日出空，必定退灾，彼曰，医空不药矣。余曰，不妨，此卦亥水子孙独发，克去世爻之鬼，应在明日寅日，寅与亥合，合起子孙之日，尔无忧也，果于次日退灾，不药而愈，亦不独此，又因卯木财空，次日出空而退灾。

曾如辰月戊子日占小舟过关恐盘阻得水地比变泽山咸卦。

<a class="anchorjs-link gua" id='占小舟过关' href="#占小舟过关"  data-anchorjs-icon=""></a>

$排卦：{辰月戊子日}{比变咸}{占小舟过关}$

世爻之鬼，乃满腹忧疑之象，申金克去身边之鬼则无忧也。果于卯日过关，并无阻滞。

**德入卦无谋不遂**。旧注德者，得也，指与天地合其德。主事爻，天干地支上下相合是也，存有占验。

戌月己酉日占文书得小畜之蛊

<a class="anchorjs-link gua" id='占文书例二' href="#占文书例二"  data-anchorjs-icon=""></a>

$排卦：{戌月己酉日}{小畜之蛊}{占文书例二}$

谓五爻动出丙子，文书与世爻变出辛丑干支相合，应戊子日成其文书，余以此论为多事之论。

野鹤曰：鬼谷三才论含爻辞以五行以定祸福者乃用地支。既用地支，不得不以天干为配，未闻以天干而定吉凶。以天干配于地支者，欲全用周天甲子卦，又止于四十八爻。所以乾内卦甲坤之内用乙，乃十干之首，乾之外卦用壬，坤之外卦用癸，皆十干之尾。乾之内卦用子，与坤之外卦相合，坤之内卦用未，与乾之外卦相合。二老上下相映，阴阳相配，中包六子，甲乙之次者丙丁，用之于少男少女，艮与兑也。戊己用之于中男中女，坎与离也，庚辛用之于长男长女，震与巽矣，以全上下干支，此乃配偶之法也。故谓之浑天甲子。而祸福吉凶皆地支生克制化克合刑冲以判之。今又以天干而判休囚者，每卦皆宜用也。何独于此，况小畜变蛊五爻朱雀为文书，动临巳火变出子水文书，而世爻临子水父母，又为文书，酉日生之，化丑合之，叠叠文书旺动于卦中，便非干支相合，亦不能说无成，故曰多事之论。

**忌临身而多阻无成**。忌即忌神，占不宜持世。如占官子孙为忌神，子孙持世求名不成，占财兄爻为忌神，兄爻持世，求财不获。

野鹤曰：此论极是。然余得有验者，兄爻持世化出财爻而得财，世临财爻化出父母而见父。

如巳月丙申日占财得未济变鼎卦

<a class="anchorjs-link gua" id='占财例二' href="#占财例二"  data-anchorjs-icon=""></a>

$排卦：{巳月丙申日}{未济变鼎}{占财例二}$

此乃忌临世位化酉财，即于酉日得财。

又如申月戊午日占领文书得风雷益卦之家人

<a class="anchorjs-link gua" id='占领文书' href="#占领文书"  data-anchorjs-icon=""></a>

$排卦：{申月戊午日}{风雷益}{占领文书}$

此亦忌临世位，即于酉日而得文书，同日子占父亦得此卦，亥日见父，其故何也，疑是动爻不克变爻之故耳。然亦无多见者，余既得验，不得不以告之，然非教后人之法也。诸占必以忌神持世多阻无成者为是。

**卦遇凶星避之皆吉**。旧注凡值用神空凶，遇日月动爻冲克者，谓之避空，反不遭其冲克之害，旧存有占验：

六月壬子日占子病得姤之大过

<a class="anchorjs-link gua" id='占子病' href="#占子病"  data-anchorjs-icon=""></a>

$排卦：{未月壬子日}{姤之大过}{占子病}$

谓父母旺动，用爻亥水子孙而无气，本为凶兆，喜得用爻值旬空而避之，至丙子日而愈，盖丙子者，则前面已过，又是亥水子孙值子日而临帝旺故耳。

野鹤曰：此论非理，诸占最恶者忌神，既动于卦中，祸已兆矣。用神静者逢冲之日遭害；用神动者，逢合之日遭伤；用神破者，实破之日而遇；用神空者，出空之日相逢。是乃未曾出一可以避之，出空必遇其害，岂曰出空则前面已过，反不受其祸，此说悖也，谬也，余得其验者，原神动于卦中，用神空者，出空之日而得。忌神动于卦中，而用神空者，出空之日逢殃，屡占屡验，独近病逢空不论。凡占近病，用神得遇旬空者，不拘日月动爻克害，用神出空之日即愈。即独此一事，论空不论克也。他占皆忌。此姤之大过，定是占于近病，不悟近病逢空，继而曰诸事皆可避之，此误后人也。

**爻逢忌杀敌之无伤**。旧注忌爻发动，心事不利，若得日月动爻帮助用爻，可以敌之，不伤于彼，事亦可成，余以此论是理。

申月乙未日占脱役得损之节

<a class="anchorjs-link gua" id='占脱役' href="#占脱役"  data-anchorjs-icon=""></a>

$排卦：{申月乙未日}{损之节}{占脱役}$

谓世临丑土，而子水财动生助寅木之鬼，木之鬼动而克世，喜得日辰未土、五爻变出戌土扶助世爻，可以敌其寅木之鬼，不能伤身。野鹤曰：以此作后人之法者，亦误人也。何也，一重未土扶世，岂可敌其寅鬼伤身之恶煞耶？殊不知寅木鬼动，月建破之，未日墓之，此寅木之鬼破，保无事者也!此误作戌未二土帮扶者，错也!况变爻戌土从无帮助正卦之爻，作有一例，可以比之。

辰月乙未日占月令得泰之丰

<a class="anchorjs-link gua" id='占月令' href="#占月令"  data-anchorjs-icon=""></a>

$排卦：{辰月乙未日}{泰之丰}{占月令}$

世爻辰土，月建助之，丑土动而化回头之生，又来扶助。虽则寅木鬼动而世爻旺相有助有扶可以相敌，然此后至辛丑日尚亦见其凶非，因一言触怒上司，几乎危殆，幸得解救。应解救者，因得日月之土帮扶也。

**主象休囚怕见刑冲克害**。主象旺相，尚难敌乎刑冲克害之爻，况休囚耶？

**用爻变动忌遭死墓绝空**。旧注死墓绝乃陷阱之地，若用爻动而化墓化绝化死化空者，不问公私大小之事，皆主不成。占病逢之，必死无疑。予得验者，化墓化绝，若动爻旺相，或临日月帮助，亦无大害，化墓者，冲开之日月而成，化绝者逢生旺之日月而就。至于化空之说，更得多验，占谋事，实空之日必成。占近病，出空之日即愈。

**用化用有用无用**。旧主既有用爻，不可动而又化出来。谓之化去，或旁发出，皆不济事。故虽有用，即如无用。一般占病尤忌。野鹤曰：此论非理。用爻若化进神，诸占皆吉。即使他爻动出者，再得此助帮扶，何谓无用。岂不知太过者损之斯成，有曰用爻重叠，得墓库以收藏。如果用爻太多，待至伤损之日，墓库之日，成之更稳，反曰无用。非也当删。

**空化空虽空不空**。余得验者，不独空化空则不为空，动亦不为空。动不为空，为祸为福，冲空实空之月日必应。

**养主狐疑，墓多暧昧**。此亦长生沐浴之中之二位星是也。余用生旺墓绝，其余不验。今之验化出者亦验生旺墓绝。墓者，滞也。用神动而化墓者，近病久病遇之，主昏迷之象。用神旺者，冲开墓库之日则安。用神休囚，又被刑冲克害者，难愈。逢空者，近病者愈，久病者凶。捕获遇之，深藏难保。身命遇之，愚蒙不振。失脱遇之，暗藏不见。婚姻遇之，皆暗昧不明之象。若动爻化墓，墓神回头克动爻，勿以暗昧论，乃凶兆也。忌回头克我者是也。如若墓神为鬼，回头克用，更凶。化养化病化胎又化沐浴俱不验者删之。

**化生旺兮祸福有三**。生者动爻化长生也。如亥水动化出申金，即化长生又回头之生，化酉金者不曰化沐浴而曰化回头之生，此二者动爻有气化爻旺相，诸占皆吉，旺者，长生之第五位者是也。金木水火而化旺即是化进神，且如申金化酉金，亥水化子水，寅木化卯木，巳火化午火，主占无不亨吉。惟土寄生于申，旺于子水为进神，辰未土动而化出子爻者，乃为化旺，丑土化出子爻者，即为化旺，又为化合，诸占皆吉。

**化官鬼兮吉凶有二**。动爻变出官，吉凶有二，何也？占功名者，世爻旺相，或临日月或日月生扶动而变出官星，又无破损，乃为得官之兆也。世若休囚，受克动而变出官星者乃为变鬼，不惟难于王家食禄，须忧梦沉黄梁。

如戌月甲寅日占候选何时得缺，得益变蹇

<a class="anchorjs-link gua" id='占候选' href="#占候选"  data-anchorjs-icon=""></a>

$排卦：{戌月甲寅日}{益变蹇}{占候选}$

【断曰】：世爻临月破，又有寅日伤克，又有上爻中卯木克世爻，有克无生，世爻变出官星，其实是变鬼，果然在第二年寅月没有中榜，正如神告曰：“命限危功名不必生矣”。

又如巳月壬申日占开店贸易

<a class="anchorjs-link gua" id='占开店贸易' href="#占开店贸易"  data-anchorjs-icon=""></a>

$排卦：{巳月壬申日}{坤变剥}{占开店贸易}$

【断曰】：占生意看财爻，此卦财临月破，虽则子动生财，生之不起，况世与子孙，一同变鬼，不独营运难图，今秋必因子女以致官非。果于八月，因子赌博送官，子受杖刑而死。此应酉金子孙应变鬼。

**忌回头之克我**。爻动化克者，如金爻动变火克金，木爻动变金克木，谓之回头克也。

觉子曰：余存占验，凡占回头之克，占病、占寿、占年运，得之十有九死，亦有占名利、及占家庭得之亦见危亡，何也？其人大限至矣，自己无知犹有名利之求，如神戒曰：数之将尽，何用他求，警戒勿贪，庶几不罗乎罗网，即使难以回避，亦可保其正寝，疑神之告，乃此意耳。

**勿反德以扶人**。古法相生须宜他生我，相克还宜我克他。如占彼此两家之事者，宜应爻生世。如占财者，宜财生世，如占官者，宜官生世。如世去生助他爻，泄尽自己之气也。

**恶曜孤寒，怕日辰之并起**。刑冲克害之要即为恶曜，非诸星之凶煞。凡见此爻动而冲克用神，若此星孤立无助，或休囚无力，虽则伤害用神，用神旺相可以敌之，必然无妨，得祸亦轻。惟怕日辰动爻助他为害，彼必狐假虎威，仗势作恶，得祸不浅也。前月将日辰章内，最怕他爻增克制，同此意耳。

**用爻重叠，喜墓库以收藏**。旧注用爻若无日辰动爻损之，必须得墓库收藏，然后可得。旧存占验。

丁丑日占财

<a class="anchorjs-link gua" id='占财例三' href="#占财例三"  data-anchorjs-icon=""></a>

$排卦：{巳月丁丑日}{小畜变大过}{占财例三}$

彼【断曰】：卦有两财，初爻上爻又化出两财，日辰又是财，本为太过，喜得世爻上有辰字，乃为财库，谓之财有库以收藏，后主得财。余以此论，极其得理，屡试屡验，但不必卦中有库，后来逢库之日月亦成其事。

如午月戊午日占何日雨得地风升变恒卦。

<a class="anchorjs-link gua" id='占何日雨' href="#占何日雨"  data-anchorjs-icon=""></a>

$排卦：{午月戊午日}{升变恒}{占何日雨}$

友人持此卦问余曰：今日占雨，父母不动，而丑土之财又化出午火回头生，竟是大旱之年也。余曰：壬戌日必雨。友曰：父临月建，阴雨连旬，今子孙临月建，亦同此意，如何得雨？余曰：午火子孙临日月旺之极矣，乃为用爻重叠，逢墓库以收藏，故知戌必雨。果于戌日申时雨。

**事阻隔兮间发**。旧注世应中间两爻谓之间爻，动则事事阻隔。谓之两爻在世应之中，动阻两家之事，使彼此不能相通。又曰世应中间两爻发动所求多阻隔。觉子曰：以此爻作为间爻试之果验，但看所占何事，须是彼此两家之事始可用之。婚姻以之为媒妁，词讼以之为证，买卖以之为牙行，借贷成文以之为中保，舟车以之为附载。交游以之为帮开，胎产以之为收生保姆。

**心退悔兮世空**。旧注自占世为主象，若无明动爻伤克而世爻无故自空者，必主心惰意懒，自不向前。野鹤曰：此论为是。前曰无故之空，如入深渊大壑，诸占大凶者，非也!易林补遗有曰世应皆空，故不向前，退悔，主宾皆动二边，日后更张。所以不独世空不宜，应爻亦不宜也。谓之世应皆空，事无准实，凡动而空者，不以此论。

**卦爻发动须看交重**。旧注交动主未来之事，重动主过去之事。余试间有验者。大凡爻象有一定不可移者，可以为法，间有验者，乃偶然之合耳。

**动变比合当明进退**。进神章已注明。

**杀生身莫将吉断，用克世勿作凶看**。盖生中有刑害之两妨，合处有克伤之二虑。杀生世者，是日月动爻动临忌神而生世，非凶煞也，不以吉断者，何也？谓忌神既旺，用衰矣，世虽逢生何益？

如戌月丙子日占父任云南何时得信？得地泽临卦

<a class="anchorjs-link gua" id='占父任云南' href="#占父任云南"  data-anchorjs-icon=""></a>

$排卦：{戌月丙子日}{地泽临}{占父任云南}$

占信者，朱雀巳火父母为用神，日辰子水克巳火，忌神戌月乃巳火月墓，日克音信茫然之兆也。而世爻卯木虽遇日生月合，何益于事。杀生身勿将吉断，此之谓也，后果无音讯，四年知父而遇害矣。

用克世勿作凶看者，乃用为克世也，旧注主事爻动来克世，乃是事来赶我，事必速成，我虽见克，亦何伤哉，故云克世者不以为凶。觉子曰：此论未必全是，余之得验如占财财为用神，财爻克世者必得。占行人用神克世者即至，占医药子孙为用，子孙克世者即愈，此外数占皆不宜用神克世也，若占功名，官鬼克世，非灾即祸，岂可曰勿作凶看。

如丑月庚子日占关差得否得泰之明夷

<a class="anchorjs-link gua" id='占关差' href="#占关差"  data-anchorjs-icon=""></a>

$排卦：{丑月庚子日}{泰之明夷}{占关差}$

占官差以官鬼为用，此卦辰土持世，寅木官鬼克世，世爻空，即于壬寅日得差，次年三月死于中途，岂可谓之用克世勿作凶看。

**刑害不宜临用**。主事爻与日月动爻作三刑者，占事不成。占物不好。占病必死。占人有患。占妇人不贞洁。占文书有破绽。占讼必有罪责。动化刑亦然。

**死绝岂可持世**。用爻世爻绝于日辰，或化绝，有旧注诸事不利，余以休囚被克而又绝者，是也。旺相不妨。

**动逢冲而事散**。六冲章注极明。

**绝逢生而事成**。大凡世与用神或绝于日或化绝，若得日月动爻生者，谓之绝处逢生，且入寅日占卦酉为用神，酉绝于寅，若在辰戌丑月未月，或爻中动出辰戌丑未，以土生酉金，皆谓之绝处逢生。

如逢合住须冲破以成功，若遇休囚必旺相而成事。应期章有注。

**速则动而克世爻，缓则静而生身**。此独占行人而用之，他占不用。谓用神动而克世，行人回来之速也。用神静而生世，行人归来缓也。且如占父母何日归，父母动而克世者，许之归。

**父亡而事无头绪，福隐而事不称情**。古法卦中无父母，事无头绪，卦无子孙无喜悦，余以此论为多事，凡占事者，用神原神忌神仇神克害刑冲破墓空绝日月飞伏许多事故尚无定论，不敢寻不当用之爻耶，余恐枝叶多生。

**鬼虽祸灾，伏尤无气**。天元赋中无鬼论虽则有理，实亦多事，余生平以占官鬼疾病当用者则用，不当用者则不用也。

**子虽福德，多反无功**。觉子曰：以之为忌神者，实则不宜，以之为用神者，多则何害？岂不闻损之斯成，逢墓库以收藏也。

**虎兴遇吉神不害其为吉，龙动而逢凶曜难掩其为凶**。此为得理。六神章已注。

**武为盗贼之事，亦必官爻。朱雀为口舌之神，必须兄弟**。此论欠理，玄武朱雀勾陈腾蛇动而不克世者，无碍。动而克世者，皆以为凶，勿分兄弟官鬼。

**吉凶神煞之多端，何如生克制化之一理**。此之言也，学者亦深味之。 

**除恶未尽，须防死灰复燃**。克害刑冲之神，若得日月动爻克制者，须尽其根，若除而未尽，将来遇生扶之年月，仍复为祸。

如卯月甲申日占病得地山谦变水山蹇

<a class="anchorjs-link gua" id='占病' href="#占病"  data-anchorjs-icon=""></a>

$排卦：{卯月甲申日}{谦变蹇}{占病}$

【断曰】：亥水子孙长生于申日，世遇日建逢生，虽化戌土之克，春令土衰，卯月克制，有杀无妨。果于丁亥日全愈。岂知卯木虽克戌土，还有相合之意，亥水虽长生，戌土亦得长生于申，后至巳月亥逢月破，巳火生助戌土，谚语：斩草不除根，萌芽依旧生。复得病而死。

**伤害不重，枯木犹有逢春**。世与动爻有气，若被日月动爻冲克者，目下虽克伤，他日逢生再发。

**水要看源，木要寻根**。凡占身命、家宅、功名、坟墓、贸易等事，欲其久远者。用神虽则为重，而元神必须兼看。用神为事之体，元神为事之本。用神虽旺，原神若被伤克者，即如水无泉源，木无根蒂，金火土者皆同。

如午月庚寅日占掣签何处。得大畜变中孚卦。

<a class="anchorjs-link gua" id='占掣签何处' href="#占掣签何处"  data-anchorjs-icon=""></a>

$排卦：{午月庚寅日}{大畜变中孚}{占掣签何处}$

断曰世临寅木官星，必得东缺。非广东即山东。独嫌子水月破动而化绝，恐不能到任。彼曰：何也？余曰：财为养命之源，又为朝廷之禄，今财临绝地，是无财无禄，世爻寅木无水滋生，乃为凶兆。彼曰：改日洁诚再占。余曰可也。

甲午日又得临之节。

<a class="anchorjs-link gua" id='再占掣签何处' href="#再占掣签何处"  data-anchorjs-icon=""></a>

$排卦：{午月甲午日}{临之节}{再占掣签何处}$

余曰此与前卦，卦名虽殊，其理一也。又是亥水财爻被回头克，不独难以到任，还妨秋令危灾。后果于七月，先得泻疾，略好后，因服补药太过，吃一次药，只能喝一两水，后竟渴死。

**动爻空破又何妨。**

如戌月己巳日余占南行得大有之大壮

<a class="anchorjs-link gua" id='余占南行' href="#余占南行"  data-anchorjs-icon=""></a>

$排卦：{戌月己巳日}{大有之大壮}{余占南行}$

余以应爻为官星动而生世，官贵相生者，虽则可喜，但嫌巳火墓于戌月而又化墓，生我之官爻即又入墓耶，兼且又是六冲，疑为不吉。

又亥月甲辰日又占得大有变大畜卦

<a class="anchorjs-link gua" id='二占南行' href="#二占南行"  data-anchorjs-icon=""></a>

$排卦：{亥月甲辰日}{大有变大畜}{二占南行}$

余疑又得此卦，巳火虽则生世又为月破，破而不能生我，这何益。况间爻酉金兄动乃阻隔耗财之神，疑之不行。 

及至甲寅日又占又得大有之大壮

<a class="anchorjs-link gua" id='三占南行' href="#三占南行"  data-anchorjs-icon=""></a>

$排卦：{亥月甲寅日}{大有之大壮}{三占南行}$

连得三次，余始悟，曰：此行到明年三四月必定如心。巳火之官动而生世，目下虽破入墓，明年三月冲开戌墓，巳火得出，至巳月得令，当时不破不空，旺相而生世矣。即于巳日起程，行至中途遇旧识，母死又被回禄，同行，行不数日， 又遇知己，道及某处有奇门一部，乃系抄本，命余同去买之，同道两日，余卜一卦，又得大有之大壮，余对友曰：此卦得之四次，非叫我买书，乃促我行也。竟行，后至地头，已二月矣。一日于将军府中，将军问曰：江南其抚国，功名将来何如？余曰：向于酉年占得艮之观卦，即许酉年离任，又许今年三月仍以原品起用。

卯月戊戌日占目下功名升否？

<a class="anchorjs-link gua" id='占目下功名升否' href="#占目下功名升否"  data-anchorjs-icon=""></a>

$排卦：{卯月戊戌日}{离之震}{占目下功名升否}$

余曰：离变震卦，六冲而变六冲，世爻化墓入墓，亥水官星动化回头之克，大凶之兆，勿望升迁，且防刑狱。将军曰：此吾侄也。曾在二十九岁于都门向尔占过，许之四十九岁有险。今年四十九岁，有何险处？余曰，既是卦之前后照应，目下诸事更宜慎之。一日于藩司署中藩台向余曰：此系余府尊，因得罪制台，已为辩护，看何如？

卯月庚子日占得风山渐。

<a class="anchorjs-link gua" id='占辩护' href="#占辩护"  data-anchorjs-icon=""></a>

$排卦：{卯月庚子日}{风山渐}{占辩护}$

【断曰】：子孙持世，官临应爻，禄位已属他人矣。万万难于复职。藩台曰：令尔报喜，如何此说？余曰：有喜则报，此卦无喜可报也。府尊曰：今日不诚，明早请到敝处，诚意卜之。

卯月辛丑日又占得火地晋卦

<a class="anchorjs-link gua" id='二占辩护' href="#二占辩护"  data-anchorjs-icon=""></a>

$排卦：{卯月辛丑日}{火地晋}{二占辩护}$

余曰：今日卦与昨日相同，世爻破而入墓，官星两现，皆空破，彼之不服，余曰，再占一卦不妨。又得恒之大过。

<a class="anchorjs-link gua" id='三占辩护' href="#三占辩护"  data-anchorjs-icon=""></a>

$排卦：{卯月辛丑日}{恒之大过}{三占辩护}$

余曰：恭喜，此地爵位虽已失矣!速速援刑例，再任西方。彼曰：何以见之？余曰：持世官星破而入墓，所以知其失之就矣!幸五爻官化进神乃再任之官也。

余于彼地二月，占过数卦，尚无应验，及至三月将军之侄因昔年因陈不前，都中有人报出行文拿问；又见邸报，江南抚军果以原品起用；又本府府尊命下，不准复职，后援刑例果于巳年补陕庆阳府知府。

余于彼地三五月，了无宁日。悟前火天大有连得四次，巳火之官而生世爻，应巳月官以相生，须知神报吉凶之月日不可照样而书符，全在人之变通也。

大匠诲人，必以规矩。卜者决断，全在灵机。古圣先贤，教人占卜，先教人动静衰旺生扶拱合刑冲克害破墓绝空，种种关节不可放过，书宜熟看，自能触类旁通，随机应变，爻象一成，即知祸福。用者重之，不用者去之，切不可谬柱而鼓瑟也。

**筮必诚心，子日不忌**。天下无事不由心生，心动求神，必须至诚。故曰：诚则形，形则聚，聚则明。心诚求之，卦必显而易见。古有子不问卜，黄金策曰只在诚与不诚，不在子与不子。

**占勿二念，早晚何妨**。一念之诚，可格天地。一篮之用，可享鬼神。若怀两三事而占者，念既不专心，何能一念多心？即是不诚!故曰：遇事即占，不认早晚，慎勿两念，二念不验。

曾有先占求财后占丈人之病。辰月乙丑日占求财得随之否

<a class="anchorjs-link gua" id='占求财' href="#占求财"  data-anchorjs-icon=""></a>

$排卦：{辰月乙丑日}{随之否}{占求财}$

由占妻父病得水山蹇

<a class="anchorjs-link gua" id='占妻父病' href="#占妻父病"  data-anchorjs-icon=""></a>

$排卦：{辰月乙丑日}{水山蹇}{占妻父病}$

若依本人之言告而断者先占求财，满盘俱足财星，其财彼得。占丈人病者，父母临日月而不死，却不知二事从此人之念而出，神以前卦应丈人之病，财动克父，丈人病重辰日。应辰日者，财爻属土，有辰乃土之墓耳。

后卦反应求财，兄爻持世，不得。若非留神参悟，以前卦而断求财，以否卦断丈人之病者，令人喷饭。余故曰：一念只占一事，不仿早占晚占，心怀两三事者，半夜求神，亦有错矣。

我事不可命人。我有心事，不可叫他人代我去占，我之一念，他又一念，事二念也!

曾有现任官府命家人代占防害，卯月戊戌日占主人目下灾悔否。得比之咸

<a class="anchorjs-link gua" id='占主人目下灾悔否' href="#占主人目下灾悔否"  data-anchorjs-icon=""></a>

$排卦：{卯月戊戌日}{比之咸}{占主人目下灾悔否}$

此卦若以本人念，占防害者，喜子孙克世，克去身边之鬼。而无覆也。告以家人，占主以父母为用神，又以官爻而兼用，巳火父爻旬空而墓于戌日，卯官虽临月建，难挡叠叠之金，目下虽则无妨，秋来岂无险厄？岂知此卦，竞应官府自己之念，世爻为用，子孙克世，以解其灾。至申日闻信，有人往上司揭告，被人劝阻，讼之未成。若以家人占主而决者，差别远矣；又有不应主人之念，而应家人之念者，故日我事必要亲占，命他人而代者，难取用神，必于不验。

他是诚心，持颂问神，让我先占，恐神不许。我真诚问，早已举念，我让他占，神必应我。

曾于辰月癸未日欲占功名先代尊长而占于病。得姤之涣卦

<a class="anchorjs-link gua" id='代尊长占病' href="#代尊长占病"  data-anchorjs-icon=""></a>

$排卦：{辰月癸未日}{姤之涣}{代尊长占病}$

本人占功名得天泽覆

<a class="anchorjs-link gua" id='本人占功名' href="#本人占功名"  data-anchorjs-icon=""></a>

$排卦：{辰月癸未日}{天泽履}{本人占功名}$

若以前卦，断子病者，其子必死。何也？亥水子孙，日月伤克，世爻暗动，又伤子孙，兄申酉金，又被午火克坏，谓之忌神旺而元神衰，势之必死，岂知本人举念在前，前卦而应功名，午火官动而生世，世动官兴，五月高迁。后卦竟应父占子病，申金子孙，日月生之，次日即愈。

**他事由他动念，慎勿提他**。他之心事，未动念而占，我提醒他，叫他占，乃我之念也。曾有父叫子占功名

午月辛酉日占功名得萃变遁。

<a class="anchorjs-link gua" id='父叫子占功名' href="#父叫子占功名"  data-anchorjs-icon=""></a>

$排卦：{午月辛酉日}{萃变遁}{父叫子占功名}$

此子十有五岁，父叫他占将来有功名否？若于官星持世，夏火当令，未土父爻为文章，父化进神，功名有望，岂知父叫子占，乃父之念也，此卦乃是父占子也，父动克子只伤妻，此子未年而死。未年死子者，未土父动，值未年以伤子也。夫应七月伤妻，卯木财爻绝于申也。余今亦曾叫人而占，另有一法，先向伊曰，尔之某事，须占一卦，目下我起之念，尔且莫占，待少刻忘怀，尔忽想起念而占之，即数之念，也屡验。

我占必以直告，却莫昧已，此等极多，难以枚举，有为婚姻故，占月令者。因功名，故占流年。有现任官府，欲望他人之缺，不便言之。故占在任之吉凶，有孝廉不明言卜会试，却问功名，有已生子，故问有子否？

如未月癸亥日占流年，得艮卦。

<a class="anchorjs-link gua" id='占流年' href="#占流年"  data-anchorjs-icon=""></a>

$排卦：{未月癸亥日}{艮为山}{占流年}$

此人已往军前援例，故占流年，只谓命有功名，流年必现，却不知占功名，以官为官，最喜官星持世。占流年以官为鬼，不宜官鬼持世，余以此理告之，彼曰：烦人援例，如不知成否？余曰：此卦官星持世，长生于亥日，业已成矣。亥水为财，财旺生官。果于申日文书实收俱到，应申日者，寅木官星持世，静而逢冲之日也。若以流年作鬼断者，如天远矣。

**占远应近，务必留心**。天下之理生于动，有机则动，凡来占者，事在目前，心神迫情，两心相感，起课之人精神亦聚，吉凶立建；事尚无机，或占后运，或占不关切之事，甚有作戏谈而问占卦之人，不得已而应之，两心毫无相摄，卦亦茫然，卦之成者戏以远而报近事，或以近事而报远。

如未月丙辰日占财。得咸之大过

<a class="anchorjs-link gua" id='占财例四' href="#占财例四"  data-anchorjs-icon=""></a>

$排卦：{未月丙辰日}{咸之大过}{占财例四}$

此人闲问，家中常见白人，必有古窖，何时得财？余曰：卦中鬼变子孙，目下子女不利，彼小女出花，余曰：须防亥日，果死于亥日。彼问：何所问得财，神报目下而死女？应亥日者，午火鬼化亥水子也。

又如酉月甲辰日占本月月令，得遁之姤卦。

<a class="anchorjs-link gua" id='占本月月令' href="#占本月月令"  data-anchorjs-icon=""></a>

$排卦：{酉月甲辰日}{遁之姤}{占本月月令}$

世爻午火动化亥水回头克，世辰年占卦，在午年子月而死。占月令而现寿元，此占近而应远也。

**占此应彼，必须详察**。大凡占出卦象，必须细为详查，卦有不应所问之事，而反应所未问之事，其故何也？神有舍小事而报大事，有舍小吉而报大凶，有舍此应彼，占我应他，占他应我，乃旦夕祸福将至，机之一动，卦必现，故曰：知机其神乎，此之谓也。

如巳月己未日占小厮病

<a class="anchorjs-link gua" id='占小厮病' href="#占小厮病"  data-anchorjs-icon=""></a>

$排卦：{巳月己未日}{比之蹇}{占小厮病}$

余曰：此卦不应小厮病，而应今秋功名有碍，彼曰：何也？余曰：世临卯木之官化申金子孙回头克，是以知之。彼曰：我问小厮，如何应在功名？余日：神之机常常如此，舍小事而报大凶，公之诸事须宜慎之，果于七月，被论革职，此占他而应我也!

又如申月戊寅日占身病得坤之比

<a class="anchorjs-link gua" id='占身病' href="#占身病"  data-anchorjs-icon=""></a>

$排卦：{申月戊寅日}{坤之比}{占身病}$

【断曰】：卦中世爻酉金绝于寅日，所幸秋天问卜，正值旺相，故自身无灾。防九十月妻财有危。因亥水财爻化戌土为回头克。彼曰：吾病已重。余曰：卦中子孙持世，不药而愈。果不久病愈。九月妻死，是占我应他。

又如未月丁亥日占母病得坤之剥。

<a class="anchorjs-link gua" id='占母病' href="#占母病"  data-anchorjs-icon=""></a>

$排卦：{未月丁亥日}{坤之剥}{占母病}$

【断曰】：此卦不现母病，而现子女有灾。彼曰：何也？余曰：令堂近病，卦得六冲即愈，只不宜爻中现出子孙变鬼，伊曰：小儿初生两月。余日：八月防之。果于八月其子惊风，又来卜之。

酉月丁卯日又占子病，得既济之革

<a class="anchorjs-link gua" id='占子惊风' href="#占子惊风"  data-anchorjs-icon=""></a>

$排卦：{酉月丁卯日}{既济之革}{占子惊风}$

【断曰】：卯木子孙，临月破，又动出申金伤克，虽值日辰，难过酉月卯日。还有救否？余曰：向占母病，已应八月死子。今又得此凶卦，何以救之？果死于卯日。夫应于卯日者，乃实破之日也。

李我平曰：黄金策千金赋，乃诚意先生所著，昔有人曰：有能易一宇者，予以千金，后因刻板错误，以讹传讹，致白玉生瑕，不意野鹤老人，前后增删，另作解注，以成全壁。余不能遣以千金，从此名之万金赋可也。
