# 卷四

## 出行章第九十一

人为利名，奔驰道路，风波不测。占卜应以世爻为先，旺相宜行，空亡宜止。世为出行人，生旺有气则吉，动而化吉，及化子孙者更吉。如若休囚空破，动而化凶者不宜行也。应为地头，又为傍倚人，他若空破墓绝或动而化绝化回头克者，去之无益。

世伤应位，不拘远近相宜。应克世爻，公私皆主不利。我去克他，所向通达。应来刑冲克世，不可行之。

八纯乱动，在处皆凶。两间齐空，独行则吉。六冲卦及动而变冲，世爻休囚被克者，终去不成，有始无终，去亦诸般不就。两间爻者，乃同行附载之人，动而克世，必遭其害，动临兄爻，破我之财，生合我者为吉，倘两间齐空，若非中途梗阻，定然无伴孤行。

静遇日冲必动，动逢合住而留。世爻暗动者必去，世爻旺静逢冲之日必去，世爻动而化合或被日月动爻合者，必有事故，阻滞不行。

觉子曰：余常得验，亦有应在冲开之日而行。

官鬼交重灾祸重。武鬼动忧盗贼，雀鬼发防讼非，虎鬼疾病缠绵，蛇鬼风波警验，勾陈鬼动，事有勾连。鬼动逢龙，戒于嫖赌。鬼发震乾车马患，鬼发兑坎虑风波。坤艮之鬼，山间道野逢殃。巽离之官，炎厂林窖罹难。余在趋避章中详之。

福神发动患殃消。出行得子孙发动，子孙持世、世化子孙，程途万里，百祸潜消，子孙克世者亦吉。

父克世爻，风雨舟车行李。父母持世而动或被父动冲克世爻，余得验者，有应舟车行李之累，有应风雨淋漓。世爻旺者无妨，最怕休囚而为凶也。

兄冲世位，花月散耗灾非。财爻持世，兄爻冲克，有应在花朝月夕，无端浪费，有应小辈明欺暗骗，致成灾非，破耗百出。

反吟化退中途返，六冲随墓始终凶。卦得伏吟世动者，冲开之日月成行。卦得反吟可到中途亦返，世逢冲克大凶，六冲卦世静世空必不能行。随鬼入墓，世若休囚，不返之兆。

六合化冲不吉，六冲化合方亨。六合卦变六冲，及卦变克绝者，坐家亦恐凶危。

## 舟行章第九十二

登舟问何日至，世爻发动，合日值日而到。若得子孙持世及子孙他爻发动者，值日而到。世化退及反吟卦，中途而返。问舟行平安否？子孙持世克世生世合世，一路平安。官鬼持世忧郁惊恐，官鬼冲克世爻灾非必见，兄动破财。风阻者勿以兄弟为风云，乃以子孙为顺风，动而逢合逢值，静而逢冲之日，空逢冲实之日，与天时章阴晴同断。

## 同舟共行章第九十三

同行共处应为尊，南路同舟一样论。应伤世位遭他害，墓绝空破见吾恩，只宜生合相扶助，永赖维持如至亲。三合同途皆遂意，六冲半路便灰心。起居为害摇兄鬼，水睦清平动子孙。占他人以应为用，占亲戚必看用神，不宜兄鬼动而克世，最宜相合相生。

## 行人章第九十四

问行人之归期，有远有近，远则应月，近则应日，亦有去久，若在日下当归，又可以日断也。问行人之否泰，另占一卦，不可一卦而兼断也。

世克用兮人未动，用爻克世必然归。占亲人在用神章中求之，疏者以应爻为用神，世克用神且无归志，用神克世近日回家。余试果验。墓绝空破，归信杳然，明摇暗动，归鞭发矣。伏藏才出现之日，动而逢合之日，动化进神不返，用神化退而归，动逢合有事阻隔，动化鬼在外危灾，最怕动而化克，还防卦变反吟。世爻空者行人即至，用神静逢休囚空破者且不思归，动空旺空者实空冲空之月日必归，惟恐卦变克绝及反吟卦，用神被克被冲者，皆难望其归也。用神三合，冲开之月日而来。卦逢六冲，行人无定而不返。用爻墓者开墓之日，用爻无病可断归期，用爻有病在外不安。野鹤曰：用神墓绝空破受伤，谓之有病。来人问行人在外平安否，须看有病无病。若问归期，只可看卦象来与不来而断也。

如酉月戊申日占母在外何时来得旅之艮卦

<a class="anch。rjs-link gua" id='占母在外何时来' href="#占母在外何时来"  data-anch。rjs-ic。n=""></a>

$排卦：{酉月戊申日}{旅之艮}{占母在外何时来}$

此卦若问父母平安否，父母卯木日月动爻冲克，必不安矣。今问其来否，不以此断，只可断用神伏藏也，克而不来，六合冲亦不来，后果在外平安。

又如亥月甲子日占仆人何日回得革之夬卦

<a class="anch。rjs-link gua" id='占仆人何日回' href="#占仆人何日回"  data-anch。rjs-ic。n=""></a>

$排卦：{亥月甲子日}{革之夬}{占仆人何日回}$

此卦若问仆人在外之吉凶者，必不归矣，何也？午火财爻伏而破日月之克，今问何日可到，不以此断，世空者速至，此人来矣，巳日必到，应巳日者，冲空之日也，巳火又是财爻，果于巳日到。

未月戊戌日占伯何日来得屯之随卦

<a class="anch。rjs-link gua" id='占伯何日来' href="#占伯何日来"  data-anch。rjs-ic。n=""></a>

$排卦：{未月戊戌日}{屯之随}{占伯何日来}$

父母为用神，克世者速至，七月必到，后于亥月方到，应亥月者父母化出之爻也。

如丑月庚午日占父远去何日回得履卦

<a class="anch。rjs-link gua" id='占父远去何日回' href="#占父远去何日回"  data-anch。rjs-ic。n=""></a>

$排卦：{丑月庚午日}{天泽履}{占父远去何日回}$

【断曰】：今日乃是午日，午火父爻克世爻，今日必到。果于申时到。

寅月亥日占主人何时回，以父母为用。得大畜之益

<a class="anch。rjs-link gua" id='占主人何时回' href="#占主人何时回"  data-anch。rjs-ic。n=""></a>

$排卦：{寅月癸亥日}{大畜之益}{占主人何时回}$

【断曰】：子水财爻化出巳火父爻，动爻不克变爻，巳日必到，果于巳日到。

亥月甲子日占夫在外还往他省去否得大壮之大过

<a class="anch。rjs-link gua" id='占夫在外' href="#占夫在外"  data-anch。rjs-ic。n=""></a>

$排卦：{亥月甲子日}{大壮之大过}{占夫在外}$

【断曰】：妻占夫官为用神，申动克之，寅木夫爻受克不往他处去矣。不日必回。彼曰：何以其回也。余曰：日月生扶，夫生世爻必有归志。
问曰：何日可到。余曰：巳日必到，应巳日者，合住申金之日也。果于巳日到。

或曰：用爻有病，莫问归期，此卦申金化进神以克寅木，如何许回？余曰：彼问夫之平安，即以不利断之，今加往他处去否，夫爻受到制，不往他乡，断卦者各有取用耳。

余于戌月丙戌日由江右登舟占一路平安否得蛊之巽

<a class="anch。rjs-link gua" id='占一路平安否' href="#占一路平安否"  data-anch。rjs-ic。n=""></a>

$排卦：{戌月丙戌日}{蛊之巽}{占一路平安否}$

余疑酉金鬼爻持世，一路忧疑之象，初不知风阻之说也，及至戊子日，风雨大作，舟泊南康，始悟此卦，子水父动，子日之风雨也，见其化出巳火子孙，即知巳日方晴，果泊五日，巳日天晴得风顺矣，自此始悟子孙乃行舟之顺风也。

## 防非避讼章第九十五

忧虑官可邦，喜官居空破，最宜子动，子若持世无非，鬼雀同兴口舌不免，蛇鬼克世灾患相侵，武鬼必凶盗贼阴人，白虎鬼定有伤痕见血，世动克应我兴词，应克世爻他有讼。

子孙动子孙持世必不成非，鬼持世鬼克世应动克世定然成讼。

## 斗殴争竞章第九十六

彼此相争寻世应，不宜冲克喜相生，日月克身我必受辱，动爻克应他必遭刑，应克世者他胜，世克应者我赢，世空破世动化退我心怯焉，应动应旺化进神他得势耳，卦遇六冲必散，卦逢六合必成。亦不离乎子孙爻，子孙发动子孙持世争不成，日月动爻宜于克应不宜克世，世宜旺动克应，及动而化吉官事必赢。

## 兴词举讼章第九十七

官父同兴公庭有理，父官克世受屈含冤。世化退神世空世破，卦变六冲，世被刑冲，终不成讼。财与子孙发动克破文书官鬼亦不成之。

## 已定重罪章第九十八

福宜旺相最忌官兴。子孙持世子孙发动已到法场终必赦免。官鬼克世或官鬼持世，又被日月动爻冲克或世动化凶，虽定轻罪疑改重。
