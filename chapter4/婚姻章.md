# 卷四

## 婚姻章第又八十二

觉子曰：男家占女，不拘父母亲朋而代占者，无不以财为用。女家占男，皆以官为用。用官者，官有生扶。用财者，财爻旺相，即许婚。今见古今诸书文，以财旺伤克父母爻，不知宜财之旺而为吉也？宜财不旺而为吉也？或曰：黄金策云，翁姑不睦，皆因妻位交重。海底眼曰：财动丧双亲。易冒亦曰：妻财动父母参商。俱以财动伤克父母，未说旺也。余曰：动能伤父母，旺则不能伤耶？假令春天占卦，财爻属木，谓之女命旺而可取，但父母爻定然属土，如此当权得令之财爻不克休囚之父母耶？何必曰动？殊不知者人言动而不言旺者，正恐后人驳论，所以不言其旺，不得己而言动也，岂知亦被看破。或曰：据尔之论，何以为法？余曰：分占之法也。先要财官旺相，既得吉卦，再占妨克父母，是其法也。黄金策专以应为妻位，易冒亦以应为妻，欲其旺相乃为贤良发福之女，又以应为女家父母，谓之应爻旺相，必是富贵之家，若休囚必宅贫寒之宅。执此论，则旺相贤良之女皆出于富贵之家？种种悖谬，余不知何以千百年来竟无一人道破。

男卜女，姻财要旺。女占男，配鬼宜兴。男家代占女，专以财为用神，以应爻为女家，财宜旺相动而化吉，应爻不宜空破又克世爻。女家代占男，专以官为用神，以应爻为男家，宜官生旺相动而化吉，应爻不宜空破墓绝，不宜克世。男人自占妻者，亦以财爻为用神，以应爻为女身，财与应爻皆宜生世持世合世，必忌破墓绝空。财旺生身，应值破空当取，应爻生世，财爻破绝勿求。野鹤曰：财爻应爻同来生合世爻者更吉，大抵以财爻为重，他爻为附和耳。黄金策曰：应为白发之妻，重应而又重财，谬也。

子月癸酉日自占婚得恒变鼎

<a class="anchorjs-link gua" id='自占婚' href="#自占婚"  data-anchorjs-icon=""></a>

$排卦：{子月癸酉日}{恒变鼎}{自占婚}$

【断曰】：酉官持世，戌土财爻动而生世，又得世应相生，戌土虽值旬空，动不为空，明日出空之日，求之必允，果于次日巳时允婚，夫妻白头相守，儿女成行。

又如寅月丙午日女家代占婚得临之既济卦

<a class="anchorjs-link gua" id='女家代占婚' href="#女家代占婚"  data-anchorjs-icon=""></a>

$排卦：{寅月丙午日}{临之既济}{女家代占婚}$

觉子曰：女家占男，以官为用，以应爻为男家，此古法也，亦死法也，断卦之时，须要人之活变，未必全得显而易见者，即如此卦，女家占男，卯木旺官持世，其婚必成，而应爻受克，又为男家不允，似此何以决之，要知财官为重，世应为轻，虽是女家占男，亦要财爻不致于换陷，此—卦也，男女二人财被回头克又逢丑土之克，如何能生卯木之官？男女不能相合相生，婚虽成终有他变，后果聘定于四月，未及成婚被贼兵劫去，应巳月者亥水逢月破也。

财值休囚破散，终非举案之姻。官逢衰墓绝空，难遂齐眉之愿。财爻官爻不宜墓绝空破，又不宜动而化破化散化克化鬼，乃夭折贫寒之合。男占忌财爻犯之，女占忌官爻犯之。男女自占，世爻忌犯，参商难免。

世爻空亡，动化退，终须失望。动而空者实空之月日必成，静而空者终不成也。世动化进神，事在必成。若化退神，终须难就。应爻静而空破及化退神，亦同此推。

应一何空，财化进，夙有良缘。应空他人不实，若动化退神，必有退悔之心，若得财爻动化进神而生世者，虽见退悔，终是良缘。若世应动而破者。亦应实破之时。世应皆空多费力，反吟多变事难成。世应俱空，皆无准实，反吟卦变，反覆难成。野鹤曰：倘得空而逢旺财鬼相生，先虽不允，后终还成。

男占兮兄动，卦中非配偶。兄爻持世或兄动，乃伤妻阻隔之神，此婚必难成，已成者，遇此不免刑伤。觉子曰：兄爻持世，若得财爻动来相合，此婚必成。世兄爻化出财爻，此婚亦能成。

女占兮官爻持世是良缘。女占男不宜子孙持世发动，子孙乃伤夫之神，未成者不成，已成者伤夫再嫁。惟官星持世合世生世旺相者，不独姻缘必就，可期举案齐眉。卦中官鬼重叠亦主再嫁。

财官世应刑世夫妻反目。

如巳月己亥日占夫妻不和将来如好否？得需之大过卦

<a class="anchorjs-link gua" id='将来如好否' href="#将来如好否"  data-anchorjs-icon=""></a>

$排卦：{巳月己亥日}{需之大过}{将来如好否}$

【断曰】：女占夫，不宜子孙持世，乃克夫之象，幸寅木子水相生，不能伤之，所以不和，今兼应爻为夫，应逢子丑作合，夫已有外遇，水木相生，两人情密。彼曰：果然。后如何？余曰：两人不是姻缘，虽则不能死别，必有生离，果于次年寅月休妻，此人六月再取彼妇，应寅月者，夫临寅木而冲世也，应六月者未土冲开初爻丑土，子水来生其寅木也。

旺相爻逢六合彼此同心。爻逢六合占婚最宜，更要财官旺相为吉，男忌财逢破墓，女防官位克绝，六冲变六合者更吉，眼下不允，日后必成。已成婚不和睦者，终究和美。忌六冲，卦无财官，主婚不成，勉强成之，若非死别，定是生离。六合变六冲，虽许允后必更张，已成者终须折枕。

占用咸临节泰，忌逢暌革解离。觉子曰：易冒有云，卦得咸临节泰，若不遇合冲变，虽财官衰陷随墓助伤，皆不为凶。暌革解离，则为凶兆，虽用神全备而化合，亦不为吉，此言用神不腾于卦，验也。

曾于巳月丁卯日占婚于何时得泰卦

<a class="anchorjs-link gua" id='占婚于何时' href="#占婚于何时"  data-anchorjs-icon=""></a>

$排卦：{巳月丁卯日}{地天泰}{占婚于何时}$

余见此卦，兄爻持世，亥财临月破旬空，子水之财，世爻克之，日辰刑之，古虽以泰卦为吉，余焉敢以为之婚姻大事而试卦耶，命之再占，又得坤卦

<a class="anchorjs-link gua" id='再占婚于何时' href="#再占婚于何时"  data-anchorjs-icon=""></a>

$排卦：{巳月丁卯日}{坤为地}{再占婚于何时}$

世爻休囚为日破，亥水财爻临月破，卦遇六冲，大凶之兆，故知前得泰卦，非为吉也，仍用财官世应者为是，然亦不可竟以为是，凡有所疑，勿执古法而断，须以再占之卦而决之，后卦若吉即以吉断，后卦凶者则以凶推，神不欺人，彼此两无误矣。

财化财未必婚姻两度，鬼化鬼难曰相守百年。黄金策曰：财爻重叠，重作新人，余屡试之，男家占女家，财爻重叠旺相生合世爻者，多主贤妻美妾，财化财，或应双娶、或应婢妾同来、或应妻妾之多、或应收妆奁甚厚，惟忌爻中兄动及日月冲克财爻，花烛重重亦不免耳。

兄临元武，防劫骗。鬼临白虎，遇凶丧。兄鬼动临元武，防局中奸诈骗财，纵使世应相生，财官无害，必须大费，鬼临虎动或不来过门或遇门不久，必见丧事。

应财世鬼，夫唱妇随。应鬼世财，夫权妻夺。世持鬼应持财，谓之阴阳得位，必然鸾凤和鸣。鬼临应财持世，牡鸡司晨，妻夺夫权，惟赘婿得之反吉。

## 此婚子嗣有无章第八十三

子孙旺相或休囚而动及动而化吉，皆主有子。子化进神化回头生，有子必多。如逢子孙墓绝动而变鬼鬼变子孙父化子子化父父动克子，皆因我命无儿，不成此婚亦无子也，惟多积阴德以培之。

如申月丁丑日因有妾多占何命者有子得革之夬卦

<a class="anchorjs-link gua" id='占何命者有子' href="#占何命者有子"  data-anchorjs-icon=""></a>

$排卦：{申月丁丑日}{革之夬}{占何命者有子}$

【断曰】：卯木子孙绝于申月，鬼变子孙又逢月破，公命无子，与女命何干？即出八字看之，甲寅甲戌甲子戊辰，余曰：八字虽有纯阳包阴，兵权显赫，但嫌并头重重叠叠克罡，亦主无子。公曰：有何法耶？余曰：多积阴德以培之。公曰：不孝有三，无后为大。嗣后施济贫寒，全人夫妇，修桥砌路，施药施棺，连生二子，临终嘱其子曰：我非阴功，不能有尔，尔皆成人，多宜积德。

## 此婚有宜于父母否章第八十四

专以父母为用神，父母爻或旺或衰，皆不忌也。所忌者财爻发动，必此婚之有妨。如财化父母，父母动化墓绝空破及回头克，动而破散或日月克父母，乃桑榆暮景之秋，不成此婚亦难免耳。

## 纳宠章第八十五

为子嗣故，以子孙为用神，与前段同断，否则专看财爻，亦与占子同断。占配仆，以财爻为用，财爻持世，或动而生合世爻，动而化进、化生、化财，皆得忠诚效力；散破空绝，非懒惰即疾病。财爻克世冲世，负义忘恩之徒也。财化鬼化绝化墓化克及鬼化财爻，贫穷寿夭。

## 取离妇跳娼妇章第八十六

防患者，用子孙。子孙持世，子孙发动，皆无忧也。财爻持世，子动相生者，更吉。鬼兄克世随助伤，鬼爻持世，婚姻虽就，病患随之。财克世，兄持世，落人之局，必人财两失。防拦阻者，鬼动有祸，兄爻持世，到底难成，财动相生，不谋而就，六冲变冲为凶。三合六合者吉。六合变冲，成而不久。六冲变合，终必有成。强夺婚、遂私约，非祥非义，勿告于神。出妾休妻，原非所欲，有不得己而出者，必去难留。

## 胎孕章第八十七

卜胎之虚实，占孕之安危，问产妇之吉凶，测胎中之男女，各宜分占，亲占代占，皆用子孙，惟子占母孕，以弟兄爻为用神也。

福神旺相遇生扶，麟捶兆瑞。子孙休囚逢破衰，泡孕空虚。子孙临日月、或遇日月动爻生扶、或动而化吉，皆许成孕。若临空破衰绝、或被刑冲克害、或动而变鬼化绝化破、或鬼变子、父变子、子化父，水泡空灯，惟动而空者不防。

子化子双生有准。子动化子孙、或卦中子孙动、或已有旺相之子孙动者他爻又变出旺之子孙，皆主双胎。卜筮元龟云：子孙两旺，定是双胎。觉子曰：两动两旺者，此断是也。内有一衰，一死一生，一阴一阳者一女一男。两现一不动者，非也。

阳变阴男女可辨。六爻静，先看卦包阴包阳，生女阳包阴，生男阴包阳，坎卦、大过、小过、咸、恒卦是也。阳包阴，离卦、中孚、颐、损卦是也，其余非也。六爻既静若无包，须看子孙值阳为男，值阴为女。卦有动爻虽有子包而不用，神兆机于动，先看动爻。一爻动者，阳动为女，阴动为男；两爻动者，看上爻；若有三爻发动，看中爻；卦中多动者，来心不诚，改日再占。即刻连占亦不验也。

如辰月戊辰日占孕男女得小过之豫卦

<a class="anchorjs-link gua" id='占孕男女' href="#占孕男女"  data-anchorjs-icon=""></a>

$排卦：{辰月戊辰日}{小过之豫}{占孕男女}$

余曰：尔之来意，还是问妻孕平安？还是问孕之男女？彼曰：两事俱问。余曰：日后须宜分占，不可同问。幸此卦两事俱现，兄爻虽动，不克变出之财爻，草正坐草无虞，卦中阳动变阴，必然主女。彼曰：小过卦谓之阴包阳，如何生女？余曰：神兆机于动，先重动爻。果于壬申日生女，产母平安。觉子曰：占妻平安及占男女，原宜分占，彼若闲时而问兼问者，还可同断，若在临产危急时而问者，切不可以男女而断。

## 问产妇安否章第八十八

坐草临盆嫌鬼动，胎前产后忌兄摇。财临绝破妻难保，鬼化妻财命不牢。问产妇夫占代占，皆以财为用神。虽则不宜鬼动，倘若兄动克财，又宜鬼动制服兄爻。不宜财变鬼、鬼变财、兄化财、财化兄，及妻逢月破休囚破绝化墓化绝，或日月冲克，皆为凶兆。

觉子曰：问胎产妇，虽宜分占，另有不待分占，而卦中先现者，须宜留心。

如子月乙亥日占妻孕平安否 得丰之小过卦

<a class="anchorjs-link gua" id='占妻孕平安否' href="#占妻孕平安否"  data-anchorjs-icon=""></a>

$排卦：{子月乙亥日}{丰之小过}{占妻孕平安否}$

【断曰】：午火妻财临月破，又被亥日克之，冬天之火囚被克，全无生扶，命之难保。彼曰：卯木子孙，动而生火，何谓全无生扶？余曰：卯木子孙动而变鬼，神曰：母子皆丧。非生火之卯木也。断卦者须以知机，会神之意。彼又曰：财虽不旺，卯木子孙得子月亥日以生之，何谓子亦难保。余曰：变鬼之子孙，纵临日月亦无益矣。

卦得六冲，子旺财强终是喜。爻逢六合，财空子破亦为忧。

## 产期章第八十九

产期有远近之分，远则应月，近则应日。子孙动者逢合逢值，静者逢值逢冲，空者冲空实空之日，破者实破逢合之期。白虎兄弟而动，值日而生。子孙临绝，待生旺之日。又有子遇长生胎养之日。伏藏者出现之日而生也。

## 婴童否泰章第九十

身命子孙章同断。