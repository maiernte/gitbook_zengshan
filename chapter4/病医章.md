# 卷四

## 疾病章第九十九

野鹤曰：人有七情，致生百病，急于问卜，以慰其心，奈何卜筮诸书舛错悖谬，奈人反无定见，既取用卦身世身，兼用本命，又有不看身命用神，单看卦验，卦得明夷、大过、观，贲、蛊、夬、丰、同人、大畜、需卦，断之必死。又云：死气丧门临本命，早备衾棺。又云：蛇动主死，虎动主丧，以星煞六神而断生死，独不思假使恶煞凶神临身守舍，若得用神二身旺相，断之生耶？死耶？余试多年或生或死，全凭用神，余皆不验，人有不看用神而断生死者，卦变为六冲是也。

六冲变冲，久病难于调治。久病者，卦逢六冲，卦变六冲，不论用神之衰旺，乃不治之疾也，近病逢之，不药而愈。卦变克新病亦主危亡。卦变者，亦六冲而变六冲，何其近病亦危？乃因化回头之克也。如巽木变乾金，艮坤化震巽，皆谓之回头相克，虽非墓绝，亦主危亡，若化比和、化克去、及化回头相生，近病吉久病凶，六冲之故耳。除此冲克之外，必看用神。

用遇旬空，近病何须忧虑，用逢月破，久病难许安宁。自占病，世为用神，占父母弟兄取用神者皆在用神章内详之，用神动静而值旬空，及化空者，若无日月动爻冲克，许之冲空实空之日即愈，倘逢冲克病虽重而不死，若值月破须看用神之衰旺，旺则愈于实破之日及出月而愈，衰而受克者必危。久病用神值旬空月破者，即使用神旺相，亦无法以治之。野鹤曰：海底眼黄金策皆云，主空无救中殂，不分近病久病，非经验也。觉子曰：余得验者，近病值旬空，若逢三合六合者必成久病而终。

用化鬼鬼化用慎防不测，忌化用用化忌最难调医。自占病，不宜世爻变鬼及化回头克，占兄弟妻子皆不宜鬼变弟兄妻子及弟兄妻子而变鬼，又不宜兄变财财化兄，父化子子化父。野鹤曰：鬼乃父母之元神，父动化鬼乃为化生，轻病者即愈，久病者鬼化父，父化鬼皆主危亡，或曰：用神化鬼即为凶兆，假使又值旬空，近病者何以断之？余曰：曾有占验请试详.

申月庚寅日占子近病得恒之解卦

<a class="anch。rjs-link gua" id='占子近病' href="#占子近病"  data-anch。rjs-ic。n=""></a>

$排卦：{申月庚寅日}{恒之解}{占子近病}$

【断曰】：鬼变子孙，夭折之兆，幸得子孙值旬空，近病即愈，恐其难过午年，果在出空之日而愈，辰年占卦至午年出花而死。

动墓绝化墓绝须忌生旺，日月克动爻克最怕休囚。用神逢墓绝及动而化墓化绝全看衰旺，用神旺者何须虑，用神衰者实堪优。日月动爻冲克者亦须看用神旺衰，旺相者冲去克神之日而愈，休囚者生助克神之日而危。

散破无援脱气，忌摇元动仇兴。用神临散遇破乃全无生扶，或脱气休囚者，皆无根蒂，少吉多凶，忌神动克用神，若有元神发动许之有救，只恐仇神又动，当许凶危，须于元神章内详之。

世持鬼病虽轻而难疗。此有两说，自占病，官鬼持世，其病难痊，虽得子动克去身边之鬼，目下虽愈，终不断根，不然迟迟又生他病，此之谓病不离身，身不离药，世临官鬼以临帝旺长生，必得久远疾病。代占六亲之病，若见官鬼持世，为忧疑之状，惟喜子孙发动克去我之忧疑，即使用神衰弱，管许平安。

如申月壬子日占子病得遁卦

<a class="anch。rjs-link gua" id='占子病' href="#占子病"  data-anch。rjs-ic。n=""></a>

$排卦：{申月壬子日}{天山遁}{占子病}$

【断曰】：令郎今日即愈。何以知之？余曰：官鬼持世，忧也，今日子日冲去忧心，管许立愈，果於本日愈。觉子曰：如占自身及兄弟妻儿者，此法是也，若占父母之灾，官鬼为父母之元神，岂宜子动而伤耶？妻占夫宜鬼为用神，又岂子动以伤官耶？不惟不能解忧反添优也。

身临福德，势虽险以堪医。亦有两说，自占病子孙持世不药而痊，临应破者空实破之日而愈。代占六亲之病不必看用神之衰旺，即知其安。何也？子孙乃喜悦之神，只要旺相，若动於卦中者亦为吉庆。

鬼化长生，忌化进，须虑添灾。鬼爻发动病势必重，若长生，病势必轻，克用神者为忌神，若动化进神，亦同此意。忌神化退，其疾病渐减。觉子曰：鬼为父母之元神，占父母者，其病即愈。亦为女人占夫之用神，占夫者亦即愈。

福摇化克卦反吟，病必反复。自占病及占兄弟病，得子孙动者，制服官鬼，其病即愈。倘子孙动而化克，即使病愈后还发，反复之象，卦得反吟者亦同上意。

用绝逢生危而有救，主人得助，重亦何妨。用爻受刑冲克害，但得日月动爻有一而生扶者，乃为绝处逢生，临危有救。用神不宜太弱，弱则体虚，卒难痊愈，但得生扶拱合，虽得重病亦不至死，觉子曰：用神亦不宜於太旺，易理贵乎中庸，过犹不及。

用临日月休寻伏。凡用神不现再占。卦前卷伏神章中注解明白。

## 痘疹章第一百

平时而问男女何时出花鬼，鬼爻为用，鬼爻静者逢值逢冲，鬼爻动者逢值逢合，鬼衰逢生旺之年，鬼旺鬼多逢墓库之岁。

鬼空鬼破填实之时，鬼若伏藏出现之岁。出花而问吉凶，卦忌六冲兼忌子孙化鬼及鬼化子孙，父化子孙、子孙化父、子孙伏而空破，皆非吉兆。问花之密者，鬼动而临日月及动爻生扶，花必稠密，如值空破休囚墓绝，痘必来朗。鬼动乾宫，多生头上。鬼摇坤卦，腹上多丛。艮宫多於手，兑宫多於口，坎离上身，震巽下身。火鬼其色红紫，金鬼其色虚白，水鬼颂防痘，木鬼杂细，土鬼肿大。以上四条，分占四卦，不可一卦而断之，大抵全在子孙爻也。子孙临日月及日月动爻相生，动而化吉不受刑伤冲克，爻不乱动，花中密以全生，痘虽暗仍收功。

## 病源章第一百零一

火属心经，发热咽乾口燥。水归肾部，恶寒盗汁遗精。金肺、木肝、土为病归脾胃。衰轻旺重，动则牵连身躯，腾蛇心惊，青龙则酒色过度，勾陈肿胀，朱雀则言语颠狂，白虎有损伤，女子则血崩血晕。元武忧郁，男人则阴症临虚。野鹤曰：此乃黄金策占疾病之首论也，余以为之撞门槌，对俗人而言，不得不以此而断之。若知分占之法，另占一卦以定吉凶，庶有后验，若即以此卦，兼断其生死者，如若有灵，吾不信也。要知来人而问病，有何所犯？何以治愈？及问吉凶何如？我且以发寒发热而妄猜，而病人不得趋避之旨，问卦何益？今见此章，单言病症，并不言及何法治之，如果心经发热，来人岂不知也？请问治其热者是何法也？无益之论，故书删之。

余尝以来人问病，先命占其吉凶，卦得吉者，许之调理即愈，不必服药求神，卦得凶者，命之延医，卦得鬼动克用神者，命之再占，或占家宅、或占坟墓、务必求其是何所犯？何法治之？庶不负来人之问也。

## 鬼神章一百零二

凡占鬼神，卦中鬼值休囚及空破墓绝，非鬼神之害也。官鬼属金旺相者，武神及西方之神。休囚者，刀剑身之鬼。鬼临木者，旺则文神及东方之神。衰则倚草附木之妖，或是刑杖悬梁之鬼。水为河海及北方之神，休囚者池井江湖水死之鬼。火鬼火神及雷公电母窑之神，休囚者汤火焚烧之鬼也。土鬼土神及中央之朝及掌管山川社稷之神，休囚者墙倒屋塌土死之鬼。古以金木水火土各有其神，即如金官者，谓之天将辟公金刚伍公岳公等神，余以为非武神者不可，书断之神也有敕卦者有来卦者，各方土俗不同，书之未载者更多，何得各朝而祭之？须问病人或于某武神朝中许愿信而未还？或于何朝城秽污作践？心有所疑者，指其神而占之，鬼爻或旺或动，是此神也。如不上卦，再占他处之神可也。鬼值木火水土者，皆用此法，得罪於正神者，香花纸马祭之。勾惹邪祟之鬼者，用浆纸钱夜静之时金鬼者向西送之，水鬼者向北送之，余仿此。

野鹤曰：凡得时灾瘟癖，照此法而祭送者，余屡验之。倘系疯痨气蛊，既失调於前，酒色伤身，又失慎重于后，与鬼神何干？发之送之皆无益矣，惟节饱食、远色欲、息气养神，其病自减。余游遍江湖，曾至黔蜀粤，见其病不服药，专祭祀鬼神，先用三牲五牲，后至杀牛宰马一次不愈，甚至二三十次，因病致穷者多矣，殊不知害他命而救命，其罪愈彰，所以屡见割性命之多者，终不能救其死，可不戒与？今下路读书人亦信此邪神者，余实不解。神农当百草遗救生灵，未闻有何圣贤，教人宰牲命以救命也。

李我平日：易冒以鬼临金者为关公，岳王补遗，又以青龙神为寺亭候第，不知关公之前，金鬼与青龙，是何神也？又曰祭者降之以福，不祭者降灾，岂非邪神与？正直之神岂能为此事？此书前后无一不合於理，独此疾病章中，亦言鬼神之事，余实不服，因今人问病，开口先问鬼神，不得不从俗耳，智者察之。

## 延医章第一百零三

野鹤曰：有人而问余日，问卜以求神延医而服药，有是理乎？余曰：若无此理，伏羲书卦，神农尝药，作何事耶？彼曰：然则又有不能救者，何也？余曰：有根者可以救之，无根者则不能也。人之星辰过宫或是交运脱运，谓之移花接木之年，移其有根之花木者，上则遮盖，下宜浇溉则活矣，不洗不溉，见日则枯，服药求神者即此意也。若使无根之木无蒂之花，虽浇虽盖，亦无用矣。

自占求医，应爻为医人，代六亲而求医者，亦以应为医人。鬼作忧神休妄动，福为喜悦而生扶。自占代占，鬼虽忧疑之神也，若持世及动于卦中，得子孙动而制之，此医可请，手到成功。若得子孙临应爻者乃明医也，其故何也？子孙乃制鬼之神，非真正能制法魔之鬼也，乃先去忧神，我无优也。

应作医人，不宜空破墓绝。应爻空破墓绝休囚衰弱，或旺相而被日月动爻冲克，或动而化鬼化绝化回头克，药不见效。

子孙制鬼，最喜旺相生扶。子孙临在应或发动於卦中亦要旺相，不受刑冲克害破墓绝空，药必见效。子动化鬼化克，其药不精，子动化空实空之日有效。子动化生化旺化进神者，其药更灵。古以子动化子孙，其药必杂，非也，子动化子孙而旺相者另改药品，即比仙丹。

医克用爻近病即愈。自占病，应爻克世者制我之病也，应爻克用神亦如此断。惟不宜乎久病及体弱之人，非得克病身亦受其伤矣。应爻临兄鬼而克用神及克世爻者不拘久病近病必遭其殃。

父爻持世妙药难调。自占病，父持世药不见功，宜於静养，远色欲息气恼可也。兄弟持世有子孙动於卦中者，医再延之，惟嫌鬼旺鬼兴误服药饵。才爻持世切莫误食肥甘，旺相遇生扶良医有见，休囚逢冲克无药可医。

子不代父以占药，妻不代夫而卜医。子占父宜父爻旺相，占药占医又以子孙为用神，父旺以伤子也，一爻不能两用。妻占夫宜官鬼旺相占医占药亦以子孙为用神，子旺又能伤夫，所以不能代占医也。

延医于子孙方，治病以应爻定。卦中子孙爻旺者，延医于子孙之方。且如午火子孙或旺或动，请南方之医，余仿此。卦中子孙休囚空破者又看应爻旺否，若得应爻旺相生合用神即于应爻之方请之。且如应爻临申金，延医必在西南，余仿此。如卦中有一爻独发而生用神者又以此方而延医。以五行而定名姓，水爻动黠水之姓，火爻动姓名像火，木爻草头木，傍土爻姓氏有土。且如占妻病，妻爻属水，得申金发动以相生，请钱姓之医以治之，余仿比。

不起之病，卦中不现其医。立愈之灾，爻中不见服药。屡见占医之卦，无药可医之病者，神不现其医矣。若非用神化鬼、鬼化用神，即是忌神化六亲、六亲化忌神，及用神化绝、化克、化墓，久病逢冲、逢空、随鬼入墓，此皆无药而医也。病之即愈，神亦不现其医。近病者，若非卦得六冲，即观用值旬空，或用神化回头生。自占者，子孙持世，此皆不药而愈也。

## 医卜往治章第一百零四

大抵与医卜相仿。世为已，应爻为病人，若得世爻旺相，子孙财爻持世，世生应爻，世爻动化进神，化回头生，日月动爻临财星子孙而生，在此皆手到病除。近病者应值旬空，或动而化空、化回头生、化旺、化退，日月动爻生应爻，及卦逢六冲、卦变六冲，此皆速宜往救，莫令他人先到以成功也。久病者应爻旺相，或逢日月动爻相生，或动而化生化旺，应临子孙，应临财动生世，虽然久病，我必除根，除此之外，皆不宜往，徒累盛名。野鹤曰：诸书无不以官为鬼为病，应为医人，子孙为药，理固然也，但此宜鬼者非鬼非病，乃忧神耳。占子病者，父母爱子之心，未病忧疾，况已病乎？自占病者，性命在呼吸之间，且一人不起，举室惊惶，谁不忧乎？此官鬼者，即一家之忧神也，惟除此忧者，乃赖子孙爻也。如午月甲寅日一人病在危笃，医家不治，迎余到宅，见有三十余人至亲，泪眼不乾，密友愁容可掬，此非一家之忧乎？

及至弟占兄病得屯之中孚卦.

<a class="anch。rjs-link gua" id='占兄病' href="#占兄病"  data-anch。rjs-ic。n=""></a>

$排卦：{*}{屯之中孚}{占兄病}$

余即笑而言曰：列位放心，今日半夜退灾，明日卯日即起床。只见大小一门愁容变喜，此卦中之子孙爻者，是药耶？是解之神耶？许即愈者何也？此人虽是险痘，其实近病，子水兄爻值旬空，近病逢空好，值半夜子时而不空也。或曰：近病逢空，何不许冲空之午日，实空之子日？余曰：因子水化卯木子孙，世爻又临寅木子孙动化卯木子孙，次日即是卯日，正一家解忧疑之时，所以许半夜实空之时也，果於子时退灾，次日起床，此何尝用药而制鬼耶？

又如一日时值初更叩门入曰：家小主有病相迎占卜。余问得病源自山东回后顷刻得病，余即自占一卦。

未月壬子日得节之比卦

<a class="anch。rjs-link gua" id='自占病' href="#自占病"  data-anch。rjs-ic。n=""></a>

$排卦：{未月壬子日}{节之比}{自占病}$

巳火财爻持世，子动生世，子孙乃喜悦之神，此行有益。及到达伊家，值医检药。

壬子日占子病得解之坎卦

<a class="anch。rjs-link gua" id='占子病例二' href="#占子病例二"  data-anch。rjs-ic。n=""></a>

$排卦：{未月壬子日}{解之坎}{占子病例二}$

余见此卦生疑，近病得六冲不死之症耶？是子孙变鬼必死之病耶？不敢断之，再请亲人卜之。

叔占侄病得坤卦

<a class="anch。rjs-link gua" id='叔占侄病' href="#叔占侄病"  data-anch。rjs-ic。n=""></a>

$排卦：{未月壬子日}{坤为地}{叔占侄病}$

又见六冲，知不死矣。问有旧病否？彼曰：从无病根，便自山东一路而来，亦无病起，适间日落之时，忽而满床乱滚，口不能言。余曰：既无旧病，余敢保之即愈，再请医者卜之。

得井之明夷卦

<a class="anch。rjs-link gua" id='医者卜病' href="#医者卜病"  data-anch。rjs-ic。n=""></a>

$排卦：{未月壬子日}{井之明夷}{医者卜病}$

应为病人，世克应爻还不妨，乃是克制病人之病也，但不宜应爻化回头克，定用药有误。余问东家：药曾吃否？答曰：未热。问医者曰：所得何病？所下何药？伊曰：三伏之天中受暑，不过解暑之凉药耳。余私对东家曰：令郎不死，却得必死之卦，恐此药来必对症者，再请复看。医者曰：床上乱滚，不能把脉，随以家人问途中何如，家人言曰：到家热极，移床於此有风之处，再用大冰二块，安於凉床之下，命侄女掌扇，一觉睡熟，忽然醒来呼唤几声，即不言矣。余想热极之人，卧冰临风，空旷之场，使人掌扇，其病可知，医者亦曰：适看病已扶入喜矣，不知此节，看来寒药实不可服。余曰：竟用附子肉桂，方可治之，更命伊父占之。

壬子日占用附子可否得大有之大畜

<a class="anch。rjs-link gua" id='占用附子' href="#占用附子"  data-anch。rjs-ic。n=""></a>

$排卦：{未月壬子日}{大有之大畜}{占用附子}$

子孙临日辰，酉金兄动以相生，服用一剂，保管立愈。医家先用乾姜汤试之，少刻开言肚疼之甚。余曰：何如快服此药。医家加减调理一夜，次日曰愈，此人之不死也。因我出门子孙发动一卦而断定矣。厥后连占数卦，皆合前象，方敢用大热之剂，起死回生，不然一剂凉药，寒上加寒，能於治耶？觉子曰：此卦酉金兄动以生子孙，服此热药而病愈者。使前贤见之，又以酉金兄爻而为药也。凡卜药亦有当卜之道，或医家看临危之症，欲投此药，可以起死回生，惟恐一失，系不少得子孙动者必喜悦也，即可用之，用而必效，或泛询行用，或长途穹旅，无处得寺医，有人传一奇方占得子孙动者其方必效，或半夜更深，延医不及，检黠古方，及家藏凡药，实对此症，不敢擅用，不可不占，皆以子孙为用神，但得子孙持世，子孙发动，服之立可解忧，此诸占之子孙者，不拘金木水火土也，或旺或动，即为喜悦之神，(用此方而兄爻不动，何喜之有，)切不可又以金临子孙而用针，火属子孙而用炙，错也误也。

一日到一府中，众客告曰：老先生昨日在后园仆倒，扶起出狂言，至今不知人事，诸位医者内有曰：不服人参不能提气。有曰：幸无痰上，若吃人参，痰上则难治矣。余曰：就卜人参吃得否。

寅月丁卯日子占父病吃人参好否。得萃之否卦

<a class="anch。rjs-link gua" id='占父病吃人参好否' href="#占父病吃人参好否"  data-anch。rjs-ic。n=""></a>

$排卦：{寅月丁卯日}{萃之否}{占父病吃人参好否}$

占人参必以子孙为用神，若不通变，见卦中父动克子孙不过曰人参不可服也。余非此断，子占父病，父爻为用神，未动化戌，父戌旬空，人参莫用，药亦莫服，明日辰日冲空即愈，果於鸡鸣苏醒，次日不药而愈。

又如一日在席间，见东翁口歪眼斜痰涎长流，余亦在座，乃即问曰：家有牛黄，但不知可服否？余命占之。

亥月辛酉日子占父病吃牛黄丸可否得夬卦

<a class="anch。rjs-link gua" id='子占父病吃牛黄丸可否' href="#子占父病吃牛黄丸可否"  data-anch。rjs-ic。n=""></a>

$排卦：{亥月辛酉日}{泽天夬}{子占父病吃牛黄丸可否}$

余曰：灌服此丸可保立愈，服之便醒，喜子孙持世也。或曰：同是子占父药，一卦看父爻，一卦看子孙，其故何也？余曰：前卦父爻发动，神兆机於动，以父母断之，后卦子孙持世值日，子孙乃喜悦之神，父病即安则喜悦矣，卦无不灵，在人通变。

又如申月癸卯日因杨梅疮占医好否。得履之否卦

<a class="anch。rjs-link gua" id='杨梅疮占医好否' href="#杨梅疮占医好否"  data-anch。rjs-ic。n=""></a>

$排卦：{申月癸卯日}{履之否}{杨梅疮占医好否}$

【断曰】：此医不可用之，虽系子孙持世，应为医人，不宜应爻与巳火克申金，又有卯木生火，世爻虽旺，巳日一定添灾，不听，竟延此医治之，卯辰日服药还保平常，巳日忽然变症，遍身疼痛难当，病人着急而问余曰：可伤命否？余曰：世值日建，何如伤命？快服解药，过此巳午日则止疼矣，即服解药至申日其病如常。

野鹤曰：前篇俱言子孙持世，其病即愈，必要子孙不受克可也，后贤不可不知。李我平曰：此论官鬼为忧神，子孙为喜悦解忧之神，虽系古法，用之得当，非合鬼神之机，不能幻想至此，然又有不以鬼作忧神者，全在来人念之所指，彼问病之吉凶，若得鬼爻持世，鬼动卦中，岂为忧神？子孙持世，子孙发动则为解忧喜悦之神是也。彼问犯何鬼神者，卦现金鬼，必冲犯于武神。水鬼者犯罪於河神也。彼问病原，火鬼必属心经，水鬼必肾部，子孙旺而动者不药而愈，非教人以此子孙爻为治病之药，金为子孙而用针，火持子孙而用炙，殊不知子孙若旺，其病自痊，何用针炙？子孙者值空破，用针炙而何益？诸书皆曰：土鬼忌热，水鬼忌寒，水鬼若生旺之地，须用大热之药以治之。水鬼寒者，宜大寒之药以功之，余不知从何见此。假使用神属土及子占父病，父爻临土，若得火爻发动，乃生用爻之元神也，岂可以大寒之药而治元神耶？又如妻占夫病，鬼为用神，假令夫临水鬼，又可以大热之药以攻夫爻之用神耶？常见穷乡僻壤，无处觅医，只谓周易乃大圣大贤之书，遵之必灵，以此大寒大热之药，不知坑陷如许之命，言及发指， 此书一出，寒热之药不可轻用，从此泉下无冤鬼矣。