# 卷四

## 家宅章第一百零五 

野鹤曰:诸书皆曰，一卦之中，可决一家休咎，六爻之内，能分六事吉凶，以卦中之父母爻为屋，又以父母爻为双亲，既为二亲，又以五爻为父，四爻为母，如此悖谬糊涂，尚有刊传为法，余实不解。

如戌月丙午日占得乾之小畜

<a class="anch。rjs-link gua" id='占家宅' href="#占家宅"  data-anch。rjs-ic。n=""></a>

$排卦：{戌月丙午日}{乾之小畜}{占家宅}$

古法有出卦无父母，不免堂上之忧。此卦不独有父母戌土临月建，午火官动以相生，即父母双庆之祥也。若又以五爻为父四爻为母断者，鬼临四位，老母多灾，执此问之，老母多灾即堂上无忧耶？又曰：好爻受克即此逢伤，今五爻申金被午火鬼克，此又老父以生灾耶？又曰：鬼动乾宫老父之咎，此卦鬼发乾宫又为老父之咎？又云：火鬼动以防回禄，白虎鬼为丧服之忧。又云：世逢生旺，宅旺家安。此卦世已旺矣，奈因火鬼临於虎动，可谓之回禄乎？丧服乎？家兴宅旺乎？又以官鬼为厅堂，谓之官旺屋宇轩昂。又云：鬼旺鬼兴，为灾为咎。此卦鬼临日辰旺动，屋宇轩昂乎？为灾为咎乎？又云：财官旺相，热闹门庭。又曰：财爻发动，父母遭伤，岂门庭热闹之家，皆无父母之家耶？又云：兄爻旺相，紫荆并茂於堂前。又云：兄弟持世，丝弦再理。岂雁行队队者皆失履遗之宅耶？种种悖谬，难以枚举，余不得已而正之。

## 盖造买宅章第一百零六

父旺持世，此处清安宜久住。父爻旺相持世、生世、合世、及世爻动而化父相生，或得日月作父母生合世爻，皆为发福之兆。
财爻发动，他方仁里另宜求。财动以克父爻，另于他处图之。

爻逢六合，终见享通。卦遇反吟，多於愁叹。世爻父爻旺相，又得六合卦者事之必成，成而久远，但不喜其六冲，六冲不久之象。

卦遇反吟，倘加世破，冲克大凶之兆。

世动而化进，绵长百代，父兴不化退，增置千间。世动化退，勉强成之，终须退悔。世动而化进神者，成后长远兴隆，名高利厚。

父动化退神，成后凋零破败，倘得化进，此后再置千间。

最忌随官入墓，须防鬼动伤身。世爻随鬼入墓，财爻助鬼克世，及世爻动而变凶，或日月动爻克世，皆不宜行。父动克世及世爻父爻空破墓绝者，亦不宜行。野鹤曰：凡盖造买宅赁宅，世与父爻旺相不犯冲克者即宜成之，自是荣华昌盛。如问一家之吉凶，虽则须宜分占，亦待迁居入火之时，择其吉日而占之，告于神曰：今某日迁居，有碍于父母妻子否？若有妨碍，须另择一时以入门者可也。朝迁以便民间之用者此也。如若盖造买造占问一家俱宜吉庆，假令家有百口，欲使人人合其吉者百年买不成矣。

## 创造宫室章第一百零七

创造兴工，卦忌六冲，鬼动克世最凶，随鬼入墓，祸事多逢。父爻旺相，世位兴隆，世父两爻发动化吉大安宅盛，事事享通。

## 修方动土章第一百零八

世临福德最相宜，官鬼交重有祸基。世旺逢生宜化吉，世衰受克且停工。子孙之方宜起手，官鬼之位莫挑泥。

譬如子孙属水，起手动工宜於北方。官鬼属火，不可动土於南方。鬼在辰戌岂嫌子象发，偏忌父爻虚，造成屋宇忧冲散，父爻旺相久长居。

## 迁居过火章第一百零九

占以内三爻为久居之宅，外三爻为未居之房。内克外者外宅不利，不宜迁之，内生外者，外宅兴隆，过迁为吉。野鹤曰：余以此法不善，宅已盖造买成，今欲入火，假使占得外宅不吉而不迁耶？既有新宅成，旧宅或已弃矣，倘若占得内卦吉者，岂可仍居旧宅耶？觉子曰：此法亦有使处，来人有问欲弃旧宅而买新宅可乎？用此法者宜也。

## 归宅入火章第一百一十

宅之吉凶，已于盖造买宅卦中卜就之矣，今占入火之日，须将父母兄弟妻儿各为分占，宜于此日者用之，不宜此日者改之，或改日，或另择一时以入门，皆可化凶为吉。

## 入宅六亲吉凶章第一百一十一

择于某日入宅，宜於父母否？再占一卦，宜於兄弟否？再占一卦，宜于妻儿否？占父母，父母宜于旺相。占兄弟妻儿，皆宜旺相而遇生扶，不宜变动而化鬼，及刑冲克害。或兄弟或妻子内有一卦不利者即令另择一日或另择一时俱可。

野鹤曰：余得周公克制之法，凡六亲所犯之神，令之趋避，无一不验。且如木临父母命爻，财动以伤之父母，入宅须择克制金爻之日，安父母之床榻宜克制金爻之方，屡试屡验。

子月丁酉日占择某日入宅是否有碍父母得萃卦

<a class="anch。rjs-link gua" id='占择某日入宅' href="#占择某日入宅"  data-anch。rjs-ic。n=""></a>

$排卦：{子月丁酉日}{泽地萃}{占择某日入宅}$

【断曰】：此日入宅，卯木暗动以克父母。彼曰：即烦另改一日。余曰：不必改日，此日寅卯时吉，申月亦吉，保尔清静吉祥。彼曰：何也？余曰：申时卯木绝於申也。父母未土及长生於申是以吉也。入宅之时宜父母安床於西南，后照此行，余目其平安一十七载。

## 马房猪圈章第一百一十二

凡作牛棚马房鸡窝羊栏，亦宜分占。

子孙须宜旺动，父母切忌兴隆。凡占一切六畜，皆以子孙为用神，不拘猪羊牛马，皆忌父母发动，动则六畜受伤，亦忌子孙空破墓绝，及被日月动爻刑冲克害，及子孙动而化空破墓绝、化鬼、化父回头克，皆主刑伤，此地不宜用之，或更择地方，或另改一日，改日改地方者另占。

生相必须兼看，日月更喜相生。六畜虽以子孙为用神，又宜兼看生相。假令作马房，子孙不被冲克为吉也，不宜午爻，亦不宜临鬼，不宜动而化鬼，余仿此。凡占六畜，最宜日月生扶，谓之卦得日月生扶，六畜必然繁盛，倘受日月冲克，牲口绝种无根。

## 旧宅章第一百一十三

野鹤曰：以前之卜宅者乃卜盖造买宅之新居也。常见来人而占久住之家宅，古法亦以一卦兼断诸般之吉凶，先论官鬼次论八宫，以十二生相定六畜之灾，午鬼而夭良马，丑鬼而伤耕牛。又以之定人口之匹，午爻临鬼马命者夭，巳鬼爻兴蛇命有难。假使午爻临鬼马之人不禄耶？悖谬不堪，难以数说，余不知昔人其何以回复来人之问也，要知彼之来意，或因连年破耗，疑家宅之不安，或因屡科之不第，或因有子求名，疑此宅能兴旺子孙否，必用子孙亲卜，或因官不升转，或因子女不孝，或因官灾火盗，或因父母六亲多病，或因前后左右他人造疑其冲犯，或因家有响动，邪崇鬼形。须问来人而判，曾因官府十载不升，疑其家宅有碍。余曰：若以一卦而断全家之事者余则不能，须指其所疑之事而占之，其应如是。公曰：何也？余曰：卦中不过干支五行虽有现出，难以直指一处，即如火鬼发动为灶神，府上二百余间，其灶不少，谁知何灶而不安。又如卯木鬼，门户不安，古以四爻为门，尊府门户不少，即以六爻全为门户，不过定得六重，难知何门而不利，所以指其所疑之处而占之，无不响应，公曰：余疑院内不宜有井，占问是否。

酉月戊寅日占得师之临

<a class="anch。rjs-link gua" id='疑院内不宜有井' href="#疑院内不宜有井"  data-anch。rjs-ic。n=""></a>

$排卦：{酉月戊寅日}{师之临}{疑院内不宜有井}$

【断曰】：子孙发动非此井也。公曰：大门对向不利，意欲改之，可否？又占一卦又得同人卦

<a class="anch。rjs-link gua" id='欲改大门' href="#欲改大门"  data-anch。rjs-ic。n=""></a>

$排卦：{酉月戊寅日}{天火同人}{欲改大门}$

【断曰】：官持世是此门也，速宜迁改，须再占一卦，改门之后功名何如又得小过之剥

<a class="anch。rjs-link gua" id='改门后功名' href="#改门后功名"  data-anch。rjs-ic。n=""></a>

$排卦：{酉月戊寅日}{小过之剥}{改门后功名}$

【断曰】：午火官鬼持世，寅日生之，外卦巳合官局，明年、巳年、午年连升大位，果于次年一岁两升，午年又升官至二品。

福德动摇，不是此方之祸。子孙持世，或动于卦中，或官鬼不动，及六爻安宁，非此处也。

官鬼发动，的于此处兴妖。官鬼持世克世，官鬼动爻，实因此处有害。野鹤曰：占得果是此处不利，即是修补，再占一卦，修补之后何如？问功名功名章内断之，求财者求财章内断之，防患者防患章内断之，疾病者灾病章内断之。曾有士子才重当时，屡科不第，卜家宅何如。余曰：虽则为名而占贵宅，有疑相犯之处否？彼曰：疑宅后有庙。

巳月己丑日占得大有之乾卦。

<a class="anch。rjs-link gua" id='疑宅后有庙' href="#疑宅后有庙"  data-anch。rjs-ic。n=""></a>

$排卦：{巳月己丑日}{大有之乾}{疑宅后有庙}$

【断曰】：世为本宅，庙为应，世应相生如何有犯？庙前另有一物，未土发动刑世，乃此故耳。彼曰：庙前有一照壁，照壁之后有一株大树，数百年矣。余曰：即此物也。尔用大兽头安于尾脊，张口对树则吉。再一卦修补之后如何得归妹之豫卦

<a class="anch。rjs-link gua" id='宅前有大树' href="#宅前有大树"  data-anch。rjs-ic。n=""></a>

$排卦：{巳月己丑日}{归妹之豫}{宅前有大树}$

【断曰】：修补之后，包尔今科必中，财动生官，官动生世，大吉之兆。果中经魁，下科胞弟又发。

福德临身，转灾为福。旺财持世，宝藏兴焉。子孙持世子孙发动者，鬼崇潜行，即有活鬼出现，可保平安。子动无忧，神藏兔没。旺相之财持世财动生世合世，必有古窖。若问在于何方，财来寻我，我莫寻他，是我之财，自然出现。若问何时可得，即以此财爻应期章内断之。

鬼动爻中真祟真妖。鬼临白虎，必有伏尸。鬼临元武，水怪山魑。蛇主虫蛇为妖。雀是官非火盗。勾陈鬼牢狱羁身。青龙鬼色欲而丧。亥子鬼投河溺井之魂，或因水沟池塘之患。辰戌丑未之鬼墙倒屋塌，或因墙垣兽头之犯。寅卯鬼悬梁自缢，又为门户栋梁。巳午鬼火伤窑死，兼为炉灶不安。鬼临申酉之乡，刀剑之身之魄，或因金钱为怪，又为狐狸为精。鬼在变爻冤家债主，鬼临日月供养正神，受克者必受其殃，生世者反得其济。古法制鬼於庚申日甲子日，或于除夕日，黄钱数张，浆水一碗，卦现金鬼者向西送之，水鬼者向北送之，在人静处送。屡验平安，余仿此。觉子曰：余有泊云之法，一正可夺百邪，见怪不怪，其怪自灭。

官克在位，为灾为祸。鬼动克世，或世爻随鬼入墓，及世动变鬼克世，乃是冤家债主，难免祸殃，宜修德作福，自然改祸为祥。

财动克父，财化父，父化财，堂上之忧。父动克子，鬼化子，子化鬼，膝前有损。兄弟变鬼，鬼变兄弟，鬼动克兄，妻财变鬼，鬼变妻财，兄动化财，财化兄弟，既防手足刑伤，又主分衾折枕。

## 同居章第一百一十四

与六亲同居用六亲，与外人同居看应爻。世为已，应为人，世应相合相生，日月动爻生合世应者，彼此俱祥。克世我遭丧，克应他遭害，世克应，他畏于我，应克世我被他欺，刑冲者同。与六亲同居，宜于财兴用神相生，不宜相冲相克。

## 盖造官衙章第一百一十五

官府自占，世与官星皆宜旺相，子孙持世及子孙动者且勿行，变克变绝反招奇祸，六冲化合，必获奇祥。

## 占衙宅章第一百一十六

野鹤曰：凡占旧衙署者，与占旧家宅者同断，有因人口多病，有因连任不得升迁，有因鬼祟显见其形，皆可指其疑者而占。曾有一官因连任不得升迁，疑官衙有不利，迎于府中，卜过半月，但有所疑，俱曾占过，皆不现爻，又卜后沟从后流宜否。

如戌月己亥日占得鼎卦

<a class="anch。rjs-link gua" id='卜后沟从后流宜否' href="#卜后沟从后流宜否"  data-anch。rjs-ic。n=""></a>

$排卦：{戌月己亥日}{火风鼎}{卜后沟从后流宜否}$

【断曰】：即此处违也，宜改往东流，后开沟见许多尸体白骨，余始悟曰：虎鬼持世，是以有之，再请占一卦。

修沟之后何如得噬嗑之无妄

<a class="anch。rjs-link gua" id='修沟之后何如' href="#修沟之后何如"  data-anch。rjs-ic。n=""></a>

$排卦：{戌月己亥日}{噬嗑之无妄}{修沟之后何如}$

【断曰】：未土财化申金官，未年一定高升，后于申年升任，应申年者，值官之年也。

## 盖造寺院章第一百一十七

大抵与家宅同推，不宜六冲、卦变墓绝及反呤，住持或山主占者皆宜世旺日月动爻相生，宜子孙爻动，忌官鬼爻与兄爻持世，多费无益之事。官鬼持世疾病灾殃之累，兄爻动而克世者欲造福反成祸胎，财官生世者虽钱少自有增助，子孙旺相而化进神，多招徒弟，财爻休囚而化退者，有始无终。

李我平曰：卜筮诸书，二十余种，所论家宅，理不归一，不知昔贤是何宅见。卜筮大全：初井二灶三床四门五爻为人六爻栋宇。黄金策：初爻是宅二爻宅舍三爻为门四为父母五兄弟六妻财。易冒以初爻为幼二爻为妻三弟四母五爻为父上爻为老。他书俱各不同，不暇细具。易冒又云：鬼动於内，宅室之灾。鬼动于外，人口之咎。既以二爻为妻，三爻为弟，假令内爻鬼动，宅室之灾乎？弟妻之咎乎？至於五行之鬼，八宫之鬼，既以之定祸灾炎盗，又以之定头目，定病灾，彼谓炎鬼主回禄，鬼在乾宫主头目之患，若以一卦而兼断，岂失火盗之家，必染头目之病耶？有曰：合为门，冲为路，不论卦内之有无，但有暗冲与暗合，也应作数。假使有冲无合，有合无冲，岂有门无路之家耶？殊不知占家宅之趋避，愿人口以为安，财福旺，而宅与鬼安静而家宁，於斯而已，何必多生枝条，以乱后人耳目。